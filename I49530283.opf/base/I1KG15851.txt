༄༅།། བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work: W1KG15849 ImageGroup: 11KG15851
Ina
LCCN: n/a l ISBN: n/a
Title:
 དཔྱད་རྩོམ་ཕྱོགས་སྒྲིག་ཆོས་རིག་གསལ་བའི་ཉིན་བྱེད། །
dpyad rtsom phyogs sgrig chos rig gsal ba'i nyin byed/
Author:
 ཕྲིན་ལས་རྡོ་རྗེ།
Iphrin las rdo rjel
Descriptor: n/a
Original Publication: n/a;n/a
Place: |[swayambhu, kathmandu]
Publisher:
 Igam -po-pa library]
Date: 2012
Volume:
Total Volumes:
TBRC Pages:
Introductory Pages: In/a
Text Pages: n/a
Scanning Information : Scanned at M /S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006 . Comments: 10/2013

༄༅། །དཔྱད་རྩོམ་ཕྱོགས་སྒྲིག་ཆོས་རིག་
གསལ་བའི་ཉིན་བྱེད་ཅེས་བྱ་བ་
བཞུགས་སོ ། །
ཕྲིན་ལས་རྡོ་རྗེས་བརྩམས།

དཔྱད་རྩོམ་ཕྱོགས་སྒྲིག་ཆོས་རིག་གསལ་བའི་ཉིན་བྱེད་
༄༅། །
ཅེས་བྱ་བ་བཞུགས་སོ།།
༢༠༡༢
འབྲུག་པ་དཀར་བརྒྱུད།
ཕྲིན་ལས་རྡོ་རྗེས་བརྩམས།

རྩིས་འཕྲུལ་ལས་བྱེད་
ཚེ་དབང་ལྷ་མོ།
དཔེ་སྐྲུན་སྦྱིན་བདག
རལ་གཞུང་གོང་འཕེལ་
ཕྲིན་ལས་སྟོབས་རྒྱལ།
སྤར་ཐེངས་དང་པོ་ ༢༠༡༢
དེབ་གྲངས་ ༥༠༠
ཆོས་སྦྱིན་དུ་སྤེལ།

དཔེ་སྐྲུན་སྔོན་བརྗོད།
དེ་ཡང་འཕགས་མཆོག་པད་དཀར་འཆང་བའི་གདུལ་ཞིང་། འཛམ་གླིང་
འཛིན་མའི་ཏོག་ཏུ་གྱུར་པའི་གངས་ཅན་བོད་ཀྱི་བྱེ་བྲག །མདོ་ཁམས་སྒང་དྲུག་གི་ཡ་
གྱལ། ལྷོ་སྨར་ཁམས་སྐྱེ་རལ་ཁ་སྒང་གི་ཆར་གྱུར་པ། ལྷ་ཐོག་རལ་གཞུང་འབྲོག་
སྡེ་ཞེས། དབྱར་ཡིན་ན། བརྗིད་ཆགས་ཀྱི་སྤང་རིའི་ཞོལ་ནས། དྭངས་གཙང་གི་
ཆུ་རྒྱུན་དུ་མ་ལྷུང་ལྷུང་གི་སྙན་འགྱུར་སྒྲོག་བཞིན་གྱ་མ་གྱུར་འབབ་ཅིང་། གཡུ་
མདོག་གི་སྤང་ལྗོངས་རྣམས་སུ་དཀར་དམར་མེ་ཏོག་གི་རིགས་གསེར་ལྟར་སེར་བ།
དུང་ལྟར་དཀར་བ། གཡུ་ལྟར་སྔོ་བ། བྱུ་རུ་ལྟར་དམར་བ། མར་གད་ལྟར་ལྗང་བ་
དུ་མས་ཚོམ་བུ་ཚོམ་བུར་བཀྲ་བ། ས་གཞི་ཐམས་ཅད་བདེ་ཞིང་འཇམ་པ། མཛེས་
ཤིང་སྣུམ་པ། བཀྲག་མདངས་དང་ལྡན་པ། ཡ་གི་ལྷ་ཡུལ་ས་ལ་འཕོས་པ་སྙམ་
བགྱིད་པ། དགུན་ཡིན་ན། རི་ལུང་ཕ་ཆེར་ཁ་བས་གཡོགས། ཆུ་བོ་ཐམས་ཅད་
༈，
འཁྱགས་པས་མནན། ས་གཞི་མ་ལུས་དུམ་བུ་དུམ་བུར་གས་ཤིང་། ཤིན་ཏུ་དབེན་
པའི་རི་ཁུག་ཏུ་ཡིབས་པའི་འབྲོག་ཁྱིམ་རྣམས་སུའང་རྣ་བ་ལ་གྲང་རླུང་གི་འུར་སྒྲ་དང་།
མིག་ལ་ཐལ་འཚུབ་ཀྱི་འདུ་ལོང་རྒྱུན་མི་འཆད། སྣང་ཡུལ་གང་ལ་བལྟས་ཀྱང་སྐྱ་ཧ་
རེ་བ་མངོན་པ་དེ་ལྟ་བུའི་ནམ་ཟླ་དུས་བཞིའི་འཕོ་འགྱུར་ཧ་ཅང་ཆེ་བའི་ཡུལ་ལུང་དུ།
བོད་རབ་བྱུང་བཅུ་དྲུག་པའི་ལྕགས་ཕོ་ཁྱིའི་ལོ་མཇུག་དགུན་ཟླ་འབྲིང་པོའི་དམར་
ཕྱོགས་ཉི་ཤུ་ལྔ་དང་། ཕྱི་ལོ་ ༡༩༧༡ གསར་ཚེས་ཙམ་ཞིག་ལ་ལྟེ་བའི་ཟུངས་ཁྲག་

ས་ལ་འཐོར་ནས་འཚར་ལོངས་བྱུང་བའི་འབྲོག་ཕྲུག་བདག་ཉིད། ཆུང་ནས་སངས་
རྒྱས་ཀྱི་བསྟན་པ་རིན་པོ་ཆེ་དང་མཇལ་བའི་སྐལ་བཟང་རྙེད་ཅིང་། མཚུངས་པ་མེད་*
པའི་བླ་མ་དགེ་བའི་བཤེས་གཉེན་རྣམས་ལས་དམ་ཆོས་ཟབ་མོའི་བཀའ་དྲིན་ཅུང་ཟད་
ཐོབ་པའི་ཉེར་ལེན་ལས། རང་མཉམ་རབ་བྱུང་གསར་བུ་བ་དུ་མ་ཞིག་ལ་བོད་ཀྱི་ཐུན་
མོང་མ་ཡིན་པའི་རིག་གཞུང་སུམ་རྟགས་དག་གསུམ་དང༌། དམ་ཆོས་འདུལ་བའི་
སྐོར་སོགས་རང་གི་གོད་ཚོད་ཀྱི་གོ་བསྡུར་གང་ཤེས་ཞུས་པའི་ཞར་དུ་བྲིས་པའི་ལེན་
ཚན་གསར་པ་འགའ་ཞིག་དང་། སྔར་ནས་བྲིས་པ་རེ་ཟུང་ལ་དག་བཅོས་བཅས།
ད་ལམ་རང་རེ་བོད་ཀྱི་ཆོས་དང་རིག་གཞུང་ལ་དོ་སྣང་ཅན་རྣམས་ལ་སྤྱན་འབུལ་
བསྟར་བའི་ཆེད་ཆོས་སྦྱིན་དུ་སྤེལ་བའི་སྐབས། །
ལུགས་གཉིས་ཀྱིས་འབྲེལ་བའི་མཆེད་གྲོགས་མཚུངས་མེད་རལ་གཞུང་
གོང་འཕེལ་ཕྲིན་ལས་སྟོབས་རྒྱལ་མཆོག་ནས་དཔེ་སྐྲུན་གྱི་འགྲོ་གྲོན་གང་དགོས་
གནང་བར་ཐུགས་རྗེ་ཆེ་ཞུ་བ་དང་ཆབས་ཅིག ། རྒྱུ་སྦྱོར་སྦྱིན་པའི་བདག་པོ་དེ་ཉིད་ཀྱི་
ཕ་རྒན་ཚེ་ལས་འདས་པ་འཇམ་དབྱངས་དགེ་ལེགས་དང་། སྐལ་བཟང་བཅས་ཤི་
གསོན་འབྲེལ་ཐོགས་གཙོར་གྱུར་མཁའ་མཉམ་སེམས་ཅན་ཀུན་ཀྱང་གནས་སྐབས་
བདེ་སྐྱིད་ལྡན་ཞིང་། མཐར་ཐུག་སངས་རྒྱས་ཀྱི་གོ་འཕང་ཐོབ་པ་སོགས་བསྟན་
འགྲོར་སྨན་པའི་གསོས་སུ་འགྱུར་བའི་རེ་སྨོན་གྱིས་མཚམས་སྦྱར་ཏེ།
རྩོམ་པ་པོས་ཆུ་འབྲུག་ཟླ་བ་ ༧ ཚེས་ ༢༥ ལ་མཚོ་པདྨ་ཅན་དུ་བྲིས་པའོ།།

དཀར་ཆག །
in，
༡༽ གསར་རྩོམ་ཐོན་མིའི་ཞལ་ལུང་ལ་ཅུང་ཟད་དཔྱད་པ་
༢༽ རྟགས་འཇུག་དཀའ་གནད་གསལ་མེ་ལ་ཅུང་ཟད་དཔྱད་པ་་་་ ༡༡ །
༣༽ དགེ་བསྙེན་གྱི་སྡོམ་པ་བརྒྱད་པའི་མཆན་འགྲེལ་་་་་་་་་་་་
༤༽ དགེ་བསྙེན་སྡོམ་པ་བརྒྱད་པའི་གཞུང་དོན་གནད་བསྡུས་་་་་་་ ༣༥
༥༽ དགེ་ཚུལ་སུམ་བརྒྱ་པའི་དཀའ་འགྲེལ་་་་་་་་་་་་་ ༤༤
༦༽ ལོ་འགོ་འཛིན་ཚུལ་ལ་ཅུང་ཟད་དཔྱད་པ་་་་་་་་་་་ བ
 ༨༢ ་ ༩༥
བཅས་བཞུགས་སོ།།

དཔྱད་རྩོམ་ཕྱོགས་སྒྲིག
༄༅། །གསར་རྩོམ་ཐོན་མིའི་ཞལ་ལུང་གི་དགག་གཞག་ཁ་ཤས་
ལ་དཔྱད་པ་མཁས་དབང་མེས་པོ་དགྱེས་པའི་
མཆོད་སྤྲིན་ཞེས་བྱ་བ།
རྒྱལ་ཀུན་མཁྱེན་པའི་ཡེ་ཤེས་གཏེར། །
གཞོན་ནུ་མི་ཡི་རྣམ་རོལ་བ། །
བོད་ཡུལ་རྨོངས་སེལ་མཁས་པའི་གཙོ། །
སློབ་དཔོན་ཨ་ནུ་སྙིང་ནས་དྲན། །
བརྡ་སྤྲོད་གཞུང་ལུགས་འཇིག་རྟེན་མིག །
སླར་ཡང་འདྲེན་པའི་ཤིང་རྟ་ཆེ། །
ཀུན་མཁྱེན་ཆོས་ཀྱི་འབྱུང་གནས་ལ། །
ཤེས་ནས་དད་པས་ཕྱག་བགྱིའོ། །
གང་གི་ཞལ་ཆབ་བདུད་རྩིའི་རྒྱུན། །
སྐལ་ལྡན་སྙིང་ལ་བསྩལ་མཛད་པའི། །
བཀའ་དྲིན་ཆེན་པོའི་བླ་མ་ལ། །
བློ་དང་ལྡན་རྣམས་ཅིས་མི་གུས། །
ཞེས་ཕྱག་འོས་རྣམས་ལ་མཆོད་བརྗོད་སྔོན་དུ་བཏང་ནས་གང་འཆད་
པར་བྱ་ན། དེ་ཡང་བོད་ཁ་བའི་ལྗོངས་འདིར་སྔོན་ཚེ་སྤྲུལ་པའི་ཆོས་རྒྱལ་ཡབ་
སྲས་རྣམས་ཀྱི་སྐུ་རིང་ལ་བོད་ཀྱི་ཡིག་གཟུགས་གསར་དུ་བཏོད་ཅིང་། རྒྱ་

དཔྱད་རྩོམ་ཕྱོགས་སྒྲིག
གར་འཕགས་པའི་ཡུལ་ནས་བཀའ་བསྟན་མང་པོ་བསྒྱུར་ནས་རྒྱལ་སྲིད་ཆོས་
ཀྱིས་བསྐྱངས་ན་ཡང་། བར་སྐབས་སུ་བྱང་ཕྱོགས་འདིར་གཙུག་ལག་གཉིས་
ཀ་ཤིན་ཏུ་ཉམས་གུད་ཆེན་པོ་བྱུང་ནས། སྔོན་གྱི་བསྟན་བཅོས་ཕལ་ཆེར་ནུབ་
ཅིང་ཡོད་པ་ལའང་གཙིགས་སུ་མི་བྱེད་པར། ལོག་པའི་ཆོས་ལོག་མང་དུ་
འཕེལ་ཅིང་། ཁྱད་པར་བོད་ཀྱི་ཐུན་མོང་མ་ཡིན་པའི་བརྡ་སྤྲོད་པའི་བསྟན་
བཅོས་བརྒྱད་ཡོད་པར་གྲགས་པ་ལས་ཀྱང་ཕལ་ཆེར་མི་སྣང་བར་གྱུར་ཅིང་།
རེ་གཉིས་ཡོད་པ་ལ་ཡང་སྔོན་གྱི་བཤད་རྒྱུན་དང་། བསྟན་བཅོས་ཀྱི་ཡན་ལག་
གཞན་མ་ཚང་བའི་ཕྱིར། སྔོན་གྱི་མཁས་རློམ་མང་པོས་འགྲེལ་བཤད་ཀྱི་ཕྲེང་
བ་སྤེལ་ན་ཡང་། ཕལ་ཆེར་ལོག་པའི་ལམ་དུ་འཕྱན་པར་གྱུར་པ་ལ། དུས་
ཕྱིས་སི་ཏུ་པཎ་ཆེན་ཆོས་ཀྱི་འབྱུང་གནས་ཀྱིས་སྔོན་གྱི་འགྲེལ་བ་མཁན་པོའི་
ལོག་པར་རྟོག་པ་རྣམས་སུན་ཕྱུང་ཞིང་། སློབ་དཔོན་གྱི་དགོངས་དོན་ཇི་བཞིན་
གསལ་བར་བྱེད་པའི་བསྟན་བཅོས་མཁས་པའི་མགུལ་རྒྱན་མུ་ཏིག་ཕྲེང་མཛེས་ ..
ཞེས་བྱ་བ་ལྗགས་རྩོམ་གནང་བ་ནས་བཟུང་། ཕྱིས་བྱུང་མཁས་པ་གཟུར་
གནས་ཕལ་ཆེ་བས་དེ་ལ་བརྟེན་ཏེ། འགྲེལ་བ་ཆེ་ཆུང་མང་དུ་བརྩམས་པས་
བརྡ་སྤྲོད་པའི་བསྟན་བཅོས་ཅུང་ཟད་འཕེལ་བཞིན་ཡོད་པའི་ཚེ། སླར་ཡང་
གང་ལྗོངས་འདིར་བསྟན་པའི་ཉམས་གུད་བརྗོད་མི་རུང་བ་བྱུང་ནས་འཆད་ཉན་
བྱེད་པ་ལྟ་ཅི། མིང་ཙམ་ཡང་བསྒྲགས་མི་ཆོག་པའི་མི་ལོ་བཅུ་ཕྲག་མང་པོ་
བྱུང་ཞིང་། བོད་ཀྱི་རིག་གནས་ཆེ་ཆུང་ཐམས་ཅད་རྩྭ་བཞིན་དོར་བྱར་གྱུར་བའི་
གནས་སྐབས་བསམས་ན་སྙིང་ནས་མཆི་མ་དཀུ་བའི་དུས་ངན་བྱུང་ཡང་། ཉེ་

ཐོན་མིའི་ཞལ་ལུང་ལ་དཔྱད་པ།
ཆར་བསྟན་པ་ཡང་ནས་དར་བའི་དུས་ཚོད་བཟང་པོ་ཞིག་བྱུང་བ་ལ། བོད་མི་
ཀུན་གྱི་སེམས་ལ་མ་བཅོས་ཤུགས་འབྱུང་དུ་དགའ་བའི་རང་མདངས་ཀྱང་བྱུང་
མོད། འོན་ཀྱང་བར་སྐབས་སུ་འཆད་ཉན་གྱི་རྒྱུན་ཡུན་རིང་པོར་ནུབ་པའི་
དབང་གིས། བོད་ཀྱི་རིགས་གནས་འདི་དག་དྭ་ཕྲུག་མགོ་འཐོར་ལྟ་བུ་ཇི་འདྲ་
ཞིག་ཏུ་འགྱུར་འགྲོ་སྙམ་པའི་དོགས་པ་དེ་ཡང་ཅུང་ཟད་ཁ་ནང་དུ་ཕྱོགས་པ་
རྣམས་ལ་མ་བཅོས་ཤུགས་འབྱུང་དུ་འཆར་བས། དགའ་སྐྱོ་འདྲེས་མའི་ངང་དུ་
གནས་པའི་སྐབས། བོད་ཀྱི་ཡུལ་གྲུ་གང་སར་བོད་ཀྱི་རིག་གནས་ཀྱི་སློབ་གྲྭ་
ཆེ་ཆུང་ནི་གཅིག་ལ་གཅིག་འགྲན་པ་ལྟ་བུའི་མང་པོ་འཕེལ་རྒྱས་བྱུང་ན་ཡང་།
དུས་དབང་གིས་གཞུང་དོན་དཔྱིས་ཕྱིན་པར་ཤེས་ནས་འཆད་མཁན་དང་ཉན་
མཁན་ནི་ཉིན་སྐར་ཙམ་དུ་གྱུར་ཀྱང་། སློབ་ཁྲིད་རྫོགས་པ་དང་བསྟན་བཅོས་
རྩོམ་པའི་དབུ་འཛུགས་པ་གཉིས་དུས་མཉམ་དུ་གྱུར་པའི་གསར་རྩོམ་གྱི་བསྟན་
བཅོས་མཚན་མོའི་རྒྱུ་སྐར་ལྟ་བུ་མང་པོ་ཞིག་མཐོང་ཐོས་ཀྱི་ཡུལ་དུ་གྱུར་པ་ལ།
རེས་ཆོས་ཀྱི་གྲགས་པའི་རྣམ་ཐར་བསམས་ནས་ངོ་མཚར་ཡང་སྐྱེས་ལ། རེས་
སྔོན་གྱི་བསྟན་པ་སྔ་ཕྱི་མཚམས་ཀྱི་ལོ་རྒྱུས་དེ་སླར་ཡང་དྲན་ནས་ཐམས་ཅད་ལ་
རྗེས་སུ་ཡི་རང་ཞུ་དཀའ་མོད། གང་ལྟར་ད་རེས་རང་རེ་རྣམས་ལ་དུས་ཀྱི་འཕོ་
འགྱུར་ཆེན་པོ་ཞིག་བྱུང་འདུག་ཀྱང་སྔོན་གྱི་བསྟན་བཅོས་ཚད་ལྡན་རྣམས་ཀྱི་
དཔེ་རྒྱུན་དང་། བཤད་རྒྱུན་བག་ཙམ་རེ་བཞུགས་འདུག་པས། དེ་དག་རྣམས་
ལ་འཆད་ཉན་མཐར་ཕྱིན་པར་བྱས་ན་དོན་དང་ལྡན་པར་མཐོང་གི། གཞུང་དོན་
འབྱེད་པའི་རྣམས་དཔྱོད་ཀྱི་རྩི་བཅུད་དང་བྲལ་ཞིང་། གཞུང་གཞན་དང་གཞན་

དཔྱད་རྩོམ་ཕྱོགས་སྒྲིག
ནས་མིང་ཚིག་གཡར་བའི་མུ་ཏོ་བའི་ཕྱེ་ལྟ་བུའི་བསྟན་བཅོས་དང་། སྔོན་གྱི་
པཎྜི་ཏ་རྣམས་བཀག་ཁུལ་གྱི་རིགས་པ་ལྟར་སྣང་ལ་ཤ་ཐང་ཆེན་པོས་འབད་པའི་
སྟོང་གཏམ་སེང་གེའི་གསོབ་ལྟ་བུའི་བསྟན་བཅོས་རང་ཉིད་ཀྱིས་འཆད་པ་དང་།
རྩོམ་པ་ནི་དལ་འབྱོར་དང་། དུས་ཚོད་གྲོན་པའི་རྒྱུ་དང་། དེ་འདྲ་བ་ལ་གཞན་
གྱིས་ཐོས་བསམ་བྱས་ཀྱང་བློ་གྲོས་ཅུང་ཟད་རེ་ཡོད་པ་ལད་ཅིང་གསར་དུ་བློ་
སྐྱེད་མི་འབྱུང་བས། ཐོག་མར་ཉིད་ནས་བླང་དོར་ལ་མ་ནོར་བར་ཤེས་ནས་
འཇུག་པ་ནི་ཤིན་ཏུ་གལ་ཆེ་བར་སྣང་ངོ༌། །
དེང་སང་གསར་རྩོམ་གྱི་བསྟན་བཅོས་རྒྱུ་སྐར་ལྟ་བུ་མང་པོའི་དབུས་ན་
ཆུ་ཤེལ་གྱི་དབང་པོ་བཞིན་དུ་མངོན་པར་འཕགས་པ་ནི། མཁས་པའི་དབང་པོ་
ཚེ་ཏན་ཞབས་དྲུང་གིས་མཛད་པའི་སུམ་རྟགས་ཀྱི་རྣམ་བཤད་ཐོན་མིའི་ཞལ་
ལུང་འདི་ཉིད་ཡིན་པར་མཐོང་མོད། འོན་ཀྱང་དེ་ལ་ཡང་ཉེས་པའི་ར་རི་གཏན་
ནས་མེད་པ་ལྟ་བུ་མ་མཆིས་པས། ད་ནི་གསར་རྩོམ་མཁན་པོ་དང་། གསར་
ཞེན་ཅན་རྣམས་ཀྱིས་བག་ཡོད་པར་མཛད་ནས་སྔོན་བྱོན་པཎ་གྲུབ་རྣམས་ཀྱི་
ལེགས་བཤད་འོད་སྟོང་ལྡན་པ་ལ་བློ་མིག་གསར་པས་ཇི་བཞིན་མ་བཟོད་ན་
ཡང་། དགའ་བའི་ཡིད་ཀྱིས་ནི་འཇུག་པར་རིགས་སོ་ཞེས་རང་འདྲ་རྣམས་ལ་
གྲོས་འདེབས་ཀྱི་ཚུལ་དུ་ཅུང་ཟད་སྨྲས་ནས། དེ་ཡང་ཡུལ་མདོ་སྨད་ཀྱི་མཁས་
པ་ཆེན་པོ་ཚེ་ཏན་ཞབས་དྲུང་མཆོག་གིས་བརྩམས་པར་གནང་བའི་སུམ་རྟགས་
རྣམས་བཤད་ཐོན་མིའི་ཞལ་ལུང་ལས། རྟགས་འཇུག་གི་མིང་གཞིའི་ཡི་གེ་
སྤྱིའི་རྟགས་ཀྱི་དབྱེ་བ་བཤད་པའི་སྐབས་སུ་འདི་ལྟར་གསུངས་ཏེ། སི་ཏུས་

ཐོན་མིའི་ཞལ་ལུང་ལ་དཔྱད་པ།
འགྲེལ་བྱེད་སྔ་མ་ཁ་ཅིག་ཁ་ཡིག་རྟགས་མེད་དུ་འདོད་པ་དེ་བཀག་པ་ནི། ད་
དུང་ཞིབ་འཇུག་བྱེད་དགོས་པའི་གནས་སུ་སྣང་ཞེས་སོགས། སྔ་རྒོལ་གྱི་
དགོངས་པ་ཇི་བཞིན་མ་རྟོགས་པར་མུན་པར་མདའ་འཕེན་ལྟར་གྱི་སྐྱོན་བརྗོད་
འགའ་ཞིག་གནང་བ་ལ། བློ་ལྡན་གཟུར་གནས་རྣམས་ཀྱིས་དཔྱད་ན་དེ་ཙམ་
དོན་ལ་གནས་པར་མ་མཐོང་སྟེ། སི་ཏུས་མཚན་མེད་ཅེས་པ་མ་ནིང་དུ་ཁས་
བླངས་ན་སྐྱོན་དེ་འཇུག་མོད། དེ་འདྲ་བ་སི་ཏུས་ནམ་ཡང་ཁས་མི་ལེན་ཏེ།
དེའི་ཐད་ཀྱི་འགྲེལ་ཆེན་ལས། དེ་ལྟ་ནའང་མཚན་མེད་ཅེས་པས་མ་ནིང་མཚན་
ཉིད་བསྟན་པར་སོང་བས་སྔར་སྨོས་པའི་སྐྱོན་དེ་མི་ཁེགས་སོ་སྙམ་ན་དོགས་པ་
སྐྱེ་མི་དགོས་ཏེ། མ་ནིང་ལ་འགྱུར་བ་དང༌། མཚན་གཉིས་དང༌། མཚན་
མེད་གསུམ་དུ་དབྱེ་བ་རྗེས་འཇུག་གི་སྐབས་ཡིན་གྱི་འདིར་མི་འགྲིག་བཞིན་དུ་དེ་
ལྟར་སྦྱོར་བ་དགོས་པ་མེད་པའི་ཕྱིར་རོ་ཞེས་གསལ་བར་གསུངས་པས་སོ། །
གལ་ཏེ་ཁྱེད་ཀྱི་རིགས་པའི་འཕུལ་མཚམས་ཀྱིས་ཁས་བླངས་སོ་སྙམ་ན་ཡང་
རིགས་པ་ལ་བརྟག་སྟེ། དེ་ཡང་ཉིད་ཀྱི་ཞལ་ནས། མཚན་མེད་ལ་མ་ནིང་མ་
ཡིན་པ་ཞིག་ག་ལ་སྲིད་དེ། སྐྱེས་བུ་གང་། ཆུ་སྒོ་ཙམ་ལས་མངོན་གསལ་གྱི་
T:ཕོ་མོའི་མཚན་མ་མེད་ན། མ་ནིང་ཡིན་པས་ཁྱབ་པའི་ཕྱིར་རོ། །མ་གྲུབ་ན།
གསོ་བ་རིག་པའི་ལུས་ཀྱི་ཆགས་ཚུལ་ལ་གཟིགས་ཤིག་ཅེས་གསུངས་སྐད་
མཐོན་པོ་བསྒྲགས་ཀྱང་། ཁྱེད་ལ་ཡང་འདི་ཞུ་སྟེ། ཨ་ཡིག་ཆོས་ཅན། མ་
ནིང་ཡིན་པར་ཐལ། མཚན་མེད་ཀྱི་སྒྲ་བཤད་དུ་ཡོད་པའི་ཕྱིར། རྟགས་གྲུབ་
1
སྟེ། འགྲེལ་ཆེན་ལས། མཚན་མེད་ཅེས་པས་དེ་མོ་བཤམ་ཡིན་ཡང་། མོ་

དཔྱད་རྩོམ་ཕྱོགས་སྒྲིག
བཤམ་གྱི་ཡི་གེ་གཞན་གྱི་བྱེད་རྩོལ་མཚན་ཉིད་ཧ་ཅང་གསལ་བར་མཚོན་མི་
ནུས་པའི་རྒྱུ་མཚན་གྱིས་མཚན་མེད་ཅེས་མིང་དུ་བཏགས་པར་བྱའོ་ཞེས་
གསུངས་པའི་ཕྱིར། གོང་དུ་མ་ཁྱབ་སྙམ་ན་ནི་ཁྱེད་ཀྱིས། སི་ཏུས་ཨ་ཡིག་
མཚན་མེད་དུ་སྒྲ་བཤད་མཛད་ཚེ། མ་ནིང་དུ་འགྱུར་དགོས་པའི་སྐྱོན་གནང་བ་
ཡང་བསྐལ་བའི་བར་དུ་བསྒྲུབས་ན་ཡང་དེ་ལ་འཇུག་པའི་གོ་སྐབས་མི་སྲིད་དོ།།
རྩ་བར་འདོད་མི་ནུས་ཏེ། གསེར་ཏོག་དཔོན་སློབ་གནས་སྐབས་ཨ་ཡིག་
རྟགས་མེད་དུ་འདོད་པའི་ལུགས་ཡིན་པའི་ཕྱིར་རོ། །མདོར་ན་ཨ་ཡིག་མཚན་
མེད་ཅེས་པའི་དོན། མཚན་མེད་མ་ནིང་ལ་མི་གོ་བར། འདི་ནས་འབྱུང་བ་
ལྟར་སྒྲ་བཤད་པ་ཙམ་གྱི་མཚན་མེད་ལ་གོ་ན། སི་ཏུ་པཎ་ཆེན་གྱི་དགོངས་པ་
རྟོགས་པ་ལ་དེ་ཙམ་དཀའ་ཚེགས་མི་ཆེའོ། །གཞན་དུ་ན་ཨ་ཡིག་སྡེ་ཚན་ལྔར་
མ་འདུས་པར་ཐལ་བ་སོགས་སྐྱོན་མང་ངོ༌། །
གཞན་ཡང་འདིའི་སྐབས་ཐོན་མིའི་ཞལ་ལུང་ལས། རྡོ་རིང་བསོད་
ནམས་བསྟན་འཛིན་གྱི་རྟགས་འཇུག་གི་འགྲེལ་བར། མིང་གཞིའི་སྐབས་ཕོ་
ཡིག་ཡིན་བཞིན་དུ་སྔོན་འཇུག་གི་དུས་མོ་ཡིག་ཏུ་འགྱུར་བ་ཞིག་ཡོད་པར་བཤད་
པ་ནི་འཐད་པར་མ་མཐོང་སྟེ། མིང་གཞི་ཕོ་ཡིག་ལ་ཀ་ཅ་ཏ་པ་ཙ་ལྔ་ལས་སྟོན་
རྒྱུ་མེད་ལ། དེ་ལྔ་ལས་ཡི་གེ་གང་ཡང་སྔོན་འཇུག་ཏུ་འགྲོ་མི་སྲིད་དོ། །
རགས་པའི་གནས་ཚུལ་འདི་ཙམ་ཡང་བློས་མ་འཆུན་པར་འགྲེལ་བཤད་གང་
ཞིག་བྱེད་པ་ནི་ངལ་བའི་རྒྱུ་མ་ཡིན་ནམ་ཞེས་བཀའ་བཀྱོན་གནང་ཡང་། རྡོ་
རིང་བསོད་བསྟན་ངོ་མས་དེ་ལྟར་བཞེད་ན་བཀའ་བཀྱོན་དོན་ལ་གནས་ཀྱང་།

ཐོན་མིའི་ཞལ་ལུང་ལ་དཔྱད་པ།
ས་པཎྜི་ཏས། T
ཆགས་ཚད་ཤེས་པའི་བཟོ་ལ་ནི། །རིང་ཐུང་བྱུང་ཡང་སོར་
གང་ཡིན། །ཆགས་ཚད་ཤེས་པའི་བཟོ་འགའ་ཞིག །ཉེས་ན་བཞད་གད་
གནས་སུ་བྱེད། །དེ་བཞིན་གཞུང་ལུགས་ཤེས་པའི་མི། །འཁྲུལ་ཡང་ཚིག་
དོན་ཅུང་ཟད་ཡིན,
 ། །ཞེས་གསུངས་པ་ལྟར། སྔོན་གྱི་མཁས་དབང་རྣམས་ལ་
དེ་ནི་ཡིག་ནོར་ཡིན་པར་གོར་མ་ཆགས་
དེ་ཙམ་འཁྲུལ་བ་འབྱུང་མི་སྲིད་པས། 
། དོན་ལ་
ཕོ་མོ་བསྐོར་ཏེ་འབྲུ་བཅོས་ན་ཇི་བཞིན་འགྲིག་པར་འགྱུར་བས
ཏེ། 
། ཚིག་ལ་རྟོན་
རྟོན་ཏེ་སྔོན་བྱོན་མཁས་པ་རྣམས་ཀྱི་དགོངས་པ་ལེན་དགོས་ཀྱི
པ་ཙམ་གྱིས་བཀག་ཁུལ་བྱས་ཀྱང་དགག་པ་གནད་དུ་འགྲོ་དཀའོ
ཡང་སྔོན་འཇུག་གི་རྟགས་བཤད་པའི་སྐབས་སུ་ཐོན་མིའི་ཞལ་ལུང་
ཡང་འདོགས་འཕུལ་གྱི་དབང་གིས་ཕོ་ལ་ཞེས་པའི་དཔེར་བརྗོད་ནང་
ལས། 
བརྒྱད་སོགས་བཀོད་པས་ནི་རང་ཚིག་ལ་ཞིབ་ཆ་མ་ཐོན་པའི་ཉམས་
བརྐྱང་། 
དེ་དག་ནི་འདོགས་སུ་མ་ཟད་མགོ་ཅན་དུ་ཡང་འགྱུར་བའི་ཕྱིར་ཞེས་
ཡོད་དེ། 
གསུངས་ཏེ་སི་ཏུ་ལ་ཟུར་ཟ་མཛད་ན་ཡང་། དེ་ནི་ཁྱེད་ཀྱིས་ཞིབ་མོར་མ་དཔྱད་
འདོགས་འཕུལ་ཅན་གྱི་དཔེར་བརྗོད་སྤྱིར་བཞག་པ་ཡིན་
པའི་ཉམས་ཡོད་དེ། 
། མགོ་
འདོགས་འཕུལ་མགོ་མེད་ཁོ་ནའི་དཔེར་བརྗོད་མ་ཡིན་པའི་ཕྱིར
གྱི། 
། འདོགས་འཕུལ་
ཅན་དེ་ལྟ་བུ་རྣམས་ཀྱང་འདོགས་འཕུལ་ཅན་ཡིན་པའི་ཕྱིར
གྱི་དཔེར་བརྗོད་ལ་ཅིའི་ཕྱིར་འཇོག་མི་རུང་། གཞན་དུ་ན་ཀ་འདོགས་འཕུལ་གྱི་
ག་འདོགས་འཕུལ་གྱི་དབང་སོགས་རེ་རེ་ནས་སྨོས་དགོས་པར་
དབང་དང་། 
མ་ཟད་སི་ཏུ་བསྟན་པའི་ཉིན་བྱེད་ཀྱིས་འདོགས་འཕུལ་གྱི་དཔེར་
ཐལ་ལོ། །

དཔྱད་རྩོམ་ཕྱོགས་སྒྲིག
བརྗོད་ལ་བརྩེགས་འདོགས་གཉིས་ལྡན་གྱི་ཀ་ག་གཉིས་སྨོས་པ་ལ་དགོས་པ་བླ་
ན་མེད་པ་ཡོད་དེ། ཀ་ག་གཉིས་ལ་སྤྱིར་བརྩེགས་འདོགས་རྐྱང་གསུམ་རེ་རེ་
ནས་ཀྱང་བས་འཕུལ་འཇུག་པ་མ་ཟད་བརྩེགས་འདོགས་གཉིས་ལྡན་ལ་ཡང་ཕོ་
ཡིག་གི་འཕུལ་འཇུག་པར་ཤེས་པར་བྱ་བའི་ཆེད་དུ་ཡིན་ནོ། །གཞན་ཡང་
འདིའི་སྐབས་ཡིག་སྐྱོན་ཁ་ཤས་རྩོམ་པ་པོ་ལ་སྐྱོན་འདོགས་པར་བྱེད་པ་ཡང་
ཤེས་པར་བྱའོ། །
ཡང་ཞལ་ལུང་ལས། མ་ནིང་ད་ཡིག་ང་མ་གཉིས་ལ་རྐྱང་འཕུལ་ཁོ་
ན་འཇུག་ཞེས་པ་ལ་ཚིག་ཐག་གཅོད་སྔ་སྐྱོན་ཡོད་དེ། དམྱལ་བ་ལྟ་བུ་འདོགས་
ཅན་ལ་འཇུག་པས་པཎྜི་ཏ་ཐུགས་མཉམ་པར་མ་བཞག་པའི་སྐྱོན་ཆེ་ཞེས་
གསུངས་པ་བདེན་པ་ལྟར་སྣང་ཡང་། དེ་བཞིན་གསེར་ཏོག་འགྲེལ་བ་ལས་
ཀྱང་། ཨ་ལ་སྔོན་འཇུག་མི་འཇུག་པ་མ་ཟད། རྗེས་འཇུག་ལས་ག་ད་ན་ར་ལ་
ལྔ་ལས་མི་འཇུག་པར་གསུངས་པ་འདི་ལ་ཡང་། ཨམ་གཙིགས་ལྟ་བུ་ལ་རྗེས་
འཇུག་མ་ཡིག་འཇུག་པས་དེ་བཞིན་སྐྱོན་ཆེ་ཡང་ཁྱེད་ཀྱིས་དོགས་སློང་རྒྱ་ཆེན་དེ་
ཙམ་མཛད་པའི་ནང་དུ་ཟུར་ཙམ་ཡང་མ་བཤད་པ་ནི། རང་ཕྱོགས་མཁས་པ་ལ་
གཙིགས་སུ་བྱེད་པ་ཡིན་ན་གཟུར་གནས་མཁས་པའི་མདུན་སར་དེ་ཙམ་མི་
མཛེས་སོ། །དེ་ལྟར་སྙིགས་དུས་ཀྱི་དགེ་བའི་བཤེས་གཉེན་ཆེན་པོ་ཚེ་ཏན་
ཞབས་དྲུང་མཆོག་གིས་མཛད་པའི་གསར་རྩོམ་སུམ་རྟགས་འགྲེལ་བ་ཀུན་ལས་
ཕུལ་དུ་བྱུང་བའི་རྣམ་བཤད་ཐོན་མིའི་ཞལ་ལུང་གི་དགག་བཞག་ཁ་ཤས་ལ་རང་
བློས་ཅུང་ཟད་དཔྱད་ཁུལ་བགྱིས་པ་འདི་ནི། དེང་སང་འདི་ན་ཁ་ཅིག་རང་རྒྱུད་

ཐོན་མིའི་ཞལ་ལུང་ལ་དཔྱད་པ།
མངོན་པའི་ང་རྒྱལ་གྱིས་ཁེངས་ཏེ། དོན་གྱི་དབེན་པའི་གཏན་ཚིག་ལྟར་སྣང་
མང་པོས། སྔོན་གྱི་མཁས་དབང་མེས་པོ་རྣམས་ལ་འགལ་བར་སྟོན་པ་རློམ་པ་
རྣམས་དང་། དེ་བཞིན་གཞན་ཟེར་དབྱངས་སུ་ལེན་ནས་སྔོན་བྱུང་དམ་པ་
རྣམས་ལ་སྙིང་ནས་སྨོད་ཅིང་འཁུ་བ་དག་ལ་ཅུང་ཟད་ཕན་དུ་རེ་ནས་བྲིས་པ་ཡིན་
གྱི། དམ་པ་མཆོག་ཉིད་དང་། སྔོན་གྱི་ལེགས་བཤད་གཙིགས་སུ་བྱེད་པའི་
མཁས་དབང་གཟུར་གནས་གཞན་དག་རྣམས་ལ་ཁོ་བོ་མ་གུས་པ་ནི་ག་ལ་ཡིན།
སླར་སྨྲས་པ།
ཀྱེ་མ་དུས་ཀྱི་མུན་པ་ནི། །
ཕྱོགས་དུས་ཀུན་ལ་བདོ་མོད་ཀྱང་། །
ཨེ་མ་ལེགས་བཤད་རི་བོང་འཛིན། །
མངོན་སུམ་མཇལ་འདི་སྐལ་བཟང་ངོ་། །
སླར་ཡང་དེ་ཡི་ར་རི་དག །
རྣམ་དཔྱོད་འོད་སྟོང་ལྡན་པ་འདིས། །
ལྷག་མེད་བསལ་བར་བྱས་འདི་ཀོ། །
སྐལ་བཟང་ལས་ཀྱང་སྐལ་བཟང་སྙམ། །
འོན་ཀྱང་ཉེས་ན་མཁས་རྣམས་བཟོད། །
ཡིད་དགེ་བ་ཡིས་བྱས་པའི་མཐུས། །
རང་དང་སྐལ་མཉམ་སྐྱེ་བོ་རྣམས། །
དམ་པའི་གསུང་ལ་མཇུག་པར་ཤོག །

10
 དཔྱད་རྩོམ་ཕྱོགས་སྒྲིག
ཅེས་གསར་རྩོམ་རྣམས་ལ་ཅུང་ཟད་དཔྱད་པ་བཏང་བ་འདི་ནི། གངས་ལྗོངས་
འདིར་སླར་ཡང་རྒྱལ་བསྟན་དར་བའི་དུས་སྐབས་དགེ་བ། རང་ཉིད་སྐྱེས་ནས་ལོ་ངོ་ཉེར་
བརྒྱད་ལོན་ཅིང་། བོད་མེ་གླང་༼༡༩༩༧༽ལོར། ཆོས་སྡེ་ཆེན་པོ་འཛི་སྒར་དུ་མཁས་
མཆོག་སི་ཏུ་ཡབ་སྲས་ཀྱི་འགྲེལ་བ་ལྟར་སུམ་རྟགས་གཉིས་པོ་རང་གི་ཤེས་ཚོད་བཞིན་འཆད་
ཁུལ་བྱེད་སྐབས། དུས་ཀྱི་མཐར་ཡང་གསུང་རབ་དྲི་མ་མེད་པ་ལ་འཇུག་པའི་གོ་སྐབས་བྱུང་
བ་འདི་ནི་ཧ་ཅང་སྐལ་པ་བཟང་ངོ་སྙམ་པའི་སེམས་པ་དཀར་བའི་ཡིད་ཀྱིས་ཀུན་ནས་བསླངས་
ཤིང་། རང་མཉམ་རྣམས་ལའང་ཅུང་ཟད་ཕན་དུ་རེ་བས་མཚམས་སྦྱར་ཏེ། དཔལ་འབྲུག་
པའི་གྲལ་མཐར་གནས་པ། རིགས་པ་སྨྲ་བ་ཕྲིན་ལས་རྡོ་རྗེས་སུག་བྲིས་སུ་བགྱིས་པའི་དགེ་
བས་སྔོན་བྱུང་རིག་པའི་གཞུང་ལུགས་རྣམས་ཡང་ནས་དར་བའི་རྒྱུར་གྱུར་ཅིག །

11
༄༅། །རྟགས་འཇུག་དཀའ་གནད་གསལ་མེ་ལ་ཅུང་ཟད་དཔྱད་པ་
ལུང་དང་རིགས་པའི་བྱི་དོར་ཞེས་བྱ་བ་
བཞུགས་སོ། །
ན་མོ་མཉྩ་ཤྲཱི་ཡེ། །
མཁྱེན་རབ་རལ་གྲི་འབར་བའི་གཟིས། །
རྨོངས་མུན་འཁྲི་ཤིང་དྲུང་འབྱིན་པའི། །
འཇམ་མགོན་སྨྲ་བའི་ཉི་མ་དེ། །
སྙིང་གི་པདྨོའི་དཔྱིད་དུ་རོལ། །
བོད་ཡུལ་རྨོངས་པའི་སྨག་ཁྲོད་དུ། །
གཙུག་ལག་གཉིས་ཀྱི་སྣང་བྱེད་ཆེ། །
གསར་དུ་འདྲེན་པའི་ཤིང་རྟ་བ། །
སློབ་དཔོན་ཐུ་མི་ལས་གཞན་སུ། །
གང་དེའི་ལེགས་བཤད་མ་ནོར་བར། །
འདོམས་མཛད་སི་ཏུ་པཎ་ཆེན་སོགས། །
དངོས་བརྒྱུད་བླ་མའི་ཚོགས་རྣམས་ལ། །
བཀའ་དྲིན་དྲན་བཞིན་ཕྱག་བགྱིའོ། །
དེ་ཡང་བདག་ཅག་ཁ་བ་རི་པར་བཀའ་དྲིན་མཚུངས་ཟླ་མ་མཆིས་པའི་
སློབ་དཔོན་ཐུ་མི་སམྦྷོཊ་ཞབས་ཀྱིས། རྒྱ་གར་འཕགས་གྱི་སྐད་རིགས་ལ་ཞིབ་

12
 དཔྱད་རྩོམ་ཕྱོགས་སྒྲིག
འཇུག་གནང་བའི་མཐར། བོད་རང་གི་སྐད་དང་མཚམས་པའི་ཡི་གེའི་སྦྱོར་བ་
1
གཏན་ལ་ཕབ་ཅིང་། བརྡ་དག་གི་བསྟན་བཅོས་དུ་མ་ཞིག་ཕྱི་རབས་ཀྱི་སྐྱེས་སུ་
བཞག་པ་ལས། དེང་སང་དངོས་སུ་བཞུགས་པ་ནི་སུམ་རྟགས་གཉིས་ཀྱི་
གཞུང་འདི་ཡིན་ཞིང་། དེ་ལ་འགྲེལ་བྱེད་མང་པོ་ཞིག་བྱུང་ནའང་། མཁས་
མཆོག་སི་ཏུའི་འགྲེལ་ཆེན་འདི་ཉིད་ཡོངས་སུ་གྲགས་ཆེ་བས། རིས་སུ་མ་ཆད་
པའི་མཁས་པ་དུ་མ་ཞིག་གིས་འདིའི་རྗེས་སུ་འབྲངས་ནས་འཆད་རྩོམ་སྣ་ཚོགས་
མཛད་ཅིང་། ཁྱད་པར་ཐམས་ཅད་མཁྱེན་པ་དངུལ་ཆུ་དྷརྨ་བྷ་དྲས་ཕལ་ཆེར་
འདི་ཉིད་རང་ལུགས་སུ་བཟུང་ནས་མཁས་མཆོག་སི་ཏུའི་ཞལ་ལུང་ཞེས་
བརྩམས་པ་ལས། དེའི་དབོན་པོ་དབྱངས་ཅན་གྲུབ་པའི་རྡོ་རྗེས། སི་ཏུ་པཎ་
ཆེན་དང་དངུལ་ཆུ་དྷརྨ་བྷ་དྲའི་བཞེད་ཚུལ་ལྟར་ཡིན་གསུངས་ནས། སུམ་ཅུ་
པའི་སྙིང་པོ་བསྡུས་པ་ལེགས་བཤད་ལྗོན་དབང་དང་། རྟགས་འཇུག་གི་སྙིང་
དོན་དཀའ་གནད་གསལ་བའི་མེ་ལོང་ཞེས་མདོར་བསྡུས་པ་གཉིས་མཛད་པས།
ཀུན་གྱིས་གོ་སླ་ཉན་བདེ་ལྟ་བུར་གྱུར་ནས། དེང་སང་བོད་ཀྱི་བརྡ་སྤྲོད་སྨྲ་བའི་
སྐྱ་སེར་ཀུན་གྱིས་ངག་ལ་བྱང་ཞིང་ཕྲིན་ལས་ཤིན་ཏུ་རྒྱས་པ་འདི་བྱུང་ཞིང་། དེ་
ལ་འགྲེལ་བ་རྩོམ་མཁན་ཡང་མང་པོ་བྱུང་བ་ལས། རྩ་འགྲེལ་གྱི་བརྗོད་བྱ་མང་
ཆེ་བ་ནི་ལེགས་བཤད་དུ་སྣང་མོད། ཚིག་དོན་གྱི་ཆ་འགའ་ཞིག་ལ་ད་དུང་
དཔྱད་པར་བྱ་དགོས་པའང་མཐོང་སྟེ། གཞུང་འདི་ལ་འཆད་ཉན་བྱེད་པ་རྣམས་
ཀྱི་ཐེ་ཚོམ་གྱི་སྦུབས་རྒྱ་བཀྲོལ་ཏེ། བློ་གྲོས་ཀྱི་སྒོ་མོ་གསར་དུ་འབྱེད་པའི་ཕྱིར།
རིགས་པ་སྨྲ་བ་སྤྱི་འགྲོས་ལྟར་འདིར་དོགས་གཅོད་ཅུང་ཟད་སྤེལ་ན།

དཀའ་གནད་གསལ་མེ་ལ་དཔྱད་པ།
 13
དེ་ཡང་དཀའ་གནད་གསལ་མེ་ལས། དེས་ན་དུས་གསུམ་དུ་དབྱེ་བ།།
བདག་གཞན་དབྱེ་བས་མ་ཁྱབ་པ། །བསྡུ་བའི་དོན་དུ་ཤེས་དགོས་པར། །
གསུངས་ཀྱང་སྔོན་འཇུག་འ་ཡིག་སྐབས། །བྱེད་ལས་ཙམ་དང་འབྲེལ་བ་ཡི།།
དངོས་པོ་བདག་ལ་འཇུག་པ་མཐོང་། །ཞེས་གསུངས་པའི་འ་ཡིག་ངོས་བཟུང་
བའི་སྐབས་སུ། བཀའ་ཆེན་པདྨ་དང་བཀྲས་ལྷུན་བཀའ་ཆེན་གཉིས་ཀྱི་འགྲེལ་
བར། ཆོས་འཆད་པ་པོ། འཆད་པར་བྱེད་ཅེས་དཔེར་བརྗོད་དུ་བཞག་པ་ནི།
དཀའ་གནད་གསལ་བའི་མེ་ལོང་གི་དགོངས་པའི་མཐིལ་མ་རྟོགས་པར་ཟད་དེ།
དེ་ནི་བྱེད་པ་པོ་གཞན་དང་དངོས་སུ་འབྲེལ་ཅིང་བྱ་བྱེད་ཐ་དད་པའི་བདག་དངོས་
ཡིན་ཏེ། དེ་མ་ཐག་ཏུ། མོ་ཡིག་འ་ནི་འཆད་པ་པོ། །འཆད་པར་བྱེད་དང་
འཆད་པར་འགྱུར། །ཞེས་སོགས་དངོས་པོ་བདག་དངོས་དང༌། །ཞེས་
གསུངས་པའི་ཕྱིར་རོ། །བྱེད་པ་པོ་གཞན་དང་དངོས་སུ་འབྲེལ་བའི་བདག་ཡིན་
ན་འདིའི་དཔེར་བརྗོད་དུ་འཇོག་མི་རུང་སྟེ། བྱེད་ལས་ཙམ་དང་འབྲེལ་བ་ཡི་
ཞེས་གསུངས་པའི་ཚིག་ནུས་ཀྱིས་ཤེས་ཤིང་། སྐབས་འདིའི་དངོས་པོ་བདག་
ལ་འཇུག་པ་དེ། སི་ཏུའི་ཞལ་ལུང་ལས་བདག་གཞན་གྱི་དབྱེ་བས་མ་ཁྱབ་པར་
གསུངས་པ་ཞིག་ལ་འཇོག་དགོས་པས། གོང་གི་དཔེར་བརྗོད་དེ་འདྲ་བ་ནི་སི་
ཏུའི་ཞལ་ལུང་ལས་ཀྱང་བདག་གཞན་གྱི་དབྱེ་བས་བསྡུས་པའི་ཕྱིར་རོ། །དེས་
ན་འབྲེལ་མེད་བླ་རྡོལ་དུ་སྨྲས་པའི་ཅལ་ཅོལ་འདི་འདྲས་ནི་རང་ཙམ་མ་ཟད་བློ་
གསལ་མང་པོ་ཞིག་གི་མགོ་བོ་རྨོངས་སུ་བཅུག་པའི་ཐབས་བཤམས་པ་ཙམ་
ལས། གཞན་ལ་ཕན་པའི་འགྲེལ་བཤད་དུ་མི་འགྲོའོ། །འོ་ན་དེའི་དོན་ཇི་ལྟར་

14 . དཔྱད་རྩོམ་ཕྱོགས་སྒྲིག
འགྲེལ་ཞེ་ན། དེ་ཡང་སི་ཏུའི་ཞལ་ལུང་ལས། དུས་གསུམ་གྱི་དབྱེ་བ་མཛད་
པ་ནི། བདག་གཞན་གྱི་དབྱེ་བས་མ་ཁྱབ་པའི་བྱ་བྱེད་སྒྲ་ལྷག་མ་བསྡུ་བའི་ཕྱིར་
དུ་ཡིན་ནོ། །དཔེར་ན་བདག་འགྲོའོ་ལྟ་བུའི་ཚེ། འགྲོ་བ་དེ་བྱ་ཚིག་ཡིན་ཀྱང་།
འགྲོ་བྱ་འགྲོ་བྱེད་གཉིས་བདག་ཡིན་པས། འགྲོ་བྱ་ལས་གཞན་པའི་འགྲོ་བྱེད་
མེད་པས་འདི་ལ་བདག་གཞན་གྱི་དབྱེ་བའང་མི་བྱེད་པ་ཡིན་ནོ། །ཞེས་
གསུངས་ཀྱང་། སྔོན་འཇུག་འ་ཡིག་སྐབས་སུ། འགྲོ་བ་པོ། འགྲོ་བར་
བྱེད། འཁོད་པ་པོ། འཁོད་པར་བྱེད་ལྟ་བུ་རྣམས་བྱ་བྱེད་ཐ་དད་དུ་མི་སྣང་
ཡང་བྱེད་ལས་ཙམ་དང་འབྲེལ་བའི་ཕྱིར་ན། དེ་ཡང་བདག་གཞན་གཉིས་ཀྱི་
ནང་ནས་དངོས་པོ་བདག་ལ་འཇུག་པ་མཐོང་བས། དངོས་པོ་བདག་ལའང་
བདག་དངོས་དང་། བདག་དོན་ཕལ་པ་ཞེས་གཉིས་སུ་ཕྱེ་བའི་ནང་ནས་འདི་
བདག་དོན་ཕལ་པར་འཇོག་པ་སྟེ། འགྲོ་བ་པོ་དང་འགྲོ་བར་བྱེད། །ཅེས་
སོགས་བདག་དོན་ཕལ་པ་དང་། །ཞེས་འོག་ཏུ་འབྱུང་བ་ལྟར་རོ། །དེས་ན་
སྐབས་འདིར་ཞལ་ལུང་དང་འདི་གཉིས་བཞེད་ཚུལ་ཅུང་ཟད་མི་འདྲ་བ་ཤེས་
དགོས་སོ། །
འོ་ན་བཞེད་པ་དེ་གཉིས་ལས་གང་འཐད་ཅེ་ན། དཀའ་གནད་གསལ་
མེའི་འདོད་ཚུལ་དེ་མི་ལེགས་ཏེ། མཁྱེན་རབ་འོད་ཟེར་གྱིས་མཛད་པའི་རྟགས་
འཇུག་དཀའ་འགྲེལ་ལས་ཀྱང་། དེ་ལ་ཚིག་སྐྱོན་དང་། དོན་སྐྱོན་གཉིས་ཀ་
ཡོད་དེ། དང་པོ་ཚིག་སྐྱོན་ནི། དེ་ལྟ་ན། བཞུགས་པ་པོ། བཞེངས་པ་པོ་
སོགས་སྔོན་འཇུག་བ་ཡིག་གི་སྐབས་སུའང་དེ་ལྟར་འབྱུང་བས། སྔོན་འཇུག་

， 15
དཀའ་གནད་གསལ་མེ་ལ་དཔྱད་པ།
འ་ཡིག་སྐབས་ཞེས་འ་ཡིག་རྐྱང་པ་ལོགས་སུ་དགར་མི་རིགས་པ་དང་།
གཉིས་པ་དོན་སྐྱོན་ནི། འདི་སྐབས་བྱ་བྱེད་ཐ་དད་པའི་དངོས་པོ་བདག་གཞན་
གཉིས་ནི་དེ་ལྟར་མིན་པར། བདག་གཞན་ནམ། བྱེད་པ་པོ་དང་ལས་གཉིས་
ཕན་ཚུན་ལྟོས་གྲུབ་ཀྱི་ཚུལ་དུ་གཅིག་ཡོད་ན་ཅིག་ཤོས་ཀྱང་ངེས་པར་ཡོད་
དགོས་ཀྱང་། འགྲོ་བ་པོ་དང་། འགྲོ་བྱ་གཉིས་ཀ་དེ་ཉིད་ལས་ཐ་དད་དུ་འཇོག་
ཏུ་མེད་པས་དགོས་པ་ཆེར་མི་འདུག་སྙམ་ཞེས་གསུངས་པ་ནི། དགག་པ་
འཆ4
གནད་དུ་སོང་བའི་ལེགས་བཤད་དུ་སྣང་ངོ༌། །འདི་སྐབས་འགྲེལ་བ་འགར།
བྱ་བྱེད་ཐ་མི་དད་པའི་བྱེད་པ་པོའི་ཚིག་གི་དཔེར་བརྗོད་རྣམས་སུ། ཤར་ནས་
འཆར་བ་པོ། འོད་འཚེར་བ་པོ་སོགས་བཀོད་པ་རྣམས་མི་འཐད་དེ། སྔར་
སུམ་ཅུ་པའི་སྐབས་སུ་སི་དངུལ་གཉིས་ཀས་བེམ་པོ་ལ་བདག་པོའི་ཐ་སྙད་མི་
འཇུག་པར་གསུངས་པ་རྣམས་སྐབས་འདིར་ཡང་དྲན་པར་བྱ་དགོས་ཏེ།
གཞན་དུ་ལག་པས་བྲིས་པ་རྐང་པས་བསུབ་པ་ལྟར་འགྱུར་རོ། །
ཡང་དཀའ་གནད་གསལ་མེའི་རྩ་བར། འཆད་པར་འགྱུར། དཀྲི་
བར་འགྱུར། གཅོད་པར་འགྱུར་སོགས་དངོས་པོ་བདག་གི་གྲས་སུ་བཞག་པ་
ནི། དབྱངས་ཅན་གྲུབ་རྡོར་རང་གི་ཐུགས་ལ་ཐོལ་བྱུང་དུ་ཤར་བའི་དགོངས་
གཏེར་ཡིན་གྱི། སི་དངུལ་གཉིས་ཀྱི་ལུགས་ལས་རིང་དུ་འདས་པར་ཤེས་
དགོས་ཏེ། དེ་དག་ནི་བདག་གཞན་གྱི་དབྱེ་བས་མ་བསྡུས་ཤིང་། དུས་མ་
འོངས་པ་སྟོན་པའི་ཚིག་གྲོགས་དང་འབྲེལ་བ་ཙམ་ཡིན་པའི་ཕྱིར་རོ། །དེའི་
༔ ༔འགྲེལ་བ་ཕལ་ཆེ་བ་རྣམས་སུའང་། རྩ་བ་ལྟར་བྲིས་ཏེ་དོགས་པ་ཙམ་ཡང་མ་

A6
 དཔྱད་རྩོམ་ཕྱོགས་སྒྲིག
ཞུགས་པར་སྣང་ངོ༌། །
སི་ཏུའི་ཞལ་ལུང་དུའང་། སྔོན་འཇུག་ག་ད་གཉིས་བདག་དང་ད་ལྟར་
འཇུག་པའི་དཔེར་བརྗོད་ཀྱི་གྲས་སུ། སྐྱོན་དགག་པ་པོ། དགག་བྱེད།
དགག་པར་བྱེད། དགག་གོ་ཞེས་བདག་དང་། དགག་གིན་འདུག །དགབག་
བཞིན་པ་ལྟ་བུ་ད་ལྟ་བར་བཞག་པ་རྣམས་ལ་ཚིག་སྐྱོན་ཆེན་པོ་ཡོད་དེ། བྱེད་པ་
པོ་དང་བྱེད་པའི་ལས་ཐམས་ཅད་ད་ལྟ་བ་ཡིན་ཞིང་། ད་ལྟ་བ་ལ་འགོག་ཅེས་བྲི་
བ་ལས་དགག་ཅེས་བྲི་མི་འོས་པའི་ཕྱིར་རོ། །དཀའ་གནད་གསལ་མེ་ལས།
གཅོད་པ་པོ་གཅོད་པར་བྱེད། །ཅེས་པའི་རྗེས་སུ་སི་ཏུའི་ཞལ་ལུང་ལྟར། །
གག་པ་པོ་དང་དགག་པར་བྱེད་ཅེས་མ་བཀོད་པ་འདིས། དབྱངས་ཅན་གྲུབ་
རྡོར་གྱི་ཐུགས་ལ་མ་བབ་པ་ཤིན་ཏུ་གསལ་ཡང་། མི་འཐད་ཚུལ་མ་བཤད་པར་
བཏང་སྙོམས་སུ་བཞག་ཅིང་། སྔོན་ནས་ད་ལྟའི་བར་སི་ཏུའི་ཞལ་ལུང་ལ་
དགག་སྒྲུབ་དང་ཞིབ་འཇུག་གནང་མཁན་ཤིན་ཏུ་མང་པོ་བྱུང་བ་རྣམས་ཀྱིས་
ཀྱང་ཟུར་ཙམ་མ་གླེང་བ་ནི་ཡ་མཚན་ནོ། །རང་གཞན་སུ་ལ་སྐྱོན་དང་ནོར་
འཁྲུལ་ཡོད་ན་ཡོ་བསྲང་བྱ་དགོས་ཏེ། ཐོན་མིའི་ཞལ་ལུང་ལས། ནོར་བ་དང་
འཁྲུལ་བའི་དྲི་མ་ཡོད་ན་དག་ཐེར་བྱ་དགོས་ཏེ། དེ་ལྟ་མ་ཡིན་ན་རྗེས་སུ་འབྲང་
བ་རྣམས་མགོ་རྨོངས་པའི་རྒྱུ་རུ་ཟད་དོ། །ཞེས་གསུངས་པ་ལྟར་རོ། །འོན་
ཀྱང་ཁོང་གིས་ཀྱང་དག་ཐེར་རྒྱ་ཆེར་བྱས་པའི་ནང་དུ་འདི་ལུས་ནས་ཡོད་དོ། །
ཡང་དཀའ་གནད་གསལ་མེའི་རྩ་བར། འོན་ཀྱང་བྱེད་པོ་གཞན་དངོས་
དངོས་དང་། །འབྲེལ་བའི་འདས་ལ་འ་སྔོན་འཇུག །མེད་པར་ངེས་ཤིང་།

47
དཀའ་གནད་གསལ་མེ་ལ་དཔྱད་པ།
གསུངས་པ་ལ་ཚིག་ཐག་གཅོད་སྔ་སྐྱོན་ཡོད་དེ། བྱེད་པོ་གཞན་དང་དངོས་སུ་
འབྲེལ་བའི་རྡོ་འཕེན་པའི་འདས་པ་ལ་འཕངས་ཞེས་བྲི་དགོས་པས་སོ། །འདི་
ལ་ཐོན་མའི་ཞལ་ལུང་ལས་ཀྱང་། གྲོགས་སུ་འཐམས། རྐུན་པོས་འཕྲོགས།
རྡོ་བ་འཕངས། བསླབ་བྱས་ཡིད་འཁུལ། མི་མང་བྲག་ཕུག་ཏུ་འཚངས་
，སོགས་བྱ་བྱེད་ཐ་དད་ཀྱི་འས་འཕུལ་འདས་པ་ལ་ཅི་འདྲ་འདུག་ཅེས་དོགས་སློང་
མཛད་ཡོད། འོན་ཀྱང་འཁུལ་དང་། འཚངས་ནི་བྱ་བྱེད་མི་ཐ་དད་ཀྱི་གྲས་སུ་
བཞག་ན་ལེགས་པར་མངོན་ནོ། །
T：རྗེས་འཇུག་གི་སྔ་མ་གང་ལྟར་འགྱུར་བར་གསུངས་སྐབས་ཀྱི་བཀའ་，，
ཆེན་པདྨའི་འགྲེལ་བར། དེ་ལྟར་སའི་འཇུག་གསུམ་གྱིས་འདས་པ་ཞེས་བྲིས་
པ་ནི། རྩོམ་པ་པོ་ནོར་བའམ། ཞུ་དག་པ་ནོར་བ་ཡིན་ནམ། གང་ལྟར་ཤིན་
ཏུ་མ་དག་པ་ཞིག་འདུག་པས། འགྲེལ་བ་བརྒྱབ་པས་གཞུང་དོན་ཁ་གསལ་དུ་
གཏོང་རྒྱུ་མེད་པར། སློབ་གཉེར་གསར་བུ་པ་རྣམས་སླར་ཡང་མགོ་བོ་འཁོར་
དུ་བཅུག་པ་ལ་དགོས་པ་ཅི་ཞིག་ཡོད། དོན་དུ་སའི་འཇུག་ཡང་འཇུག་གཉིས་
དང་དའི་ཡང་འཇུག་གསུམ་ཁོ་ནས་འདས་པ་རང་དབང་དུ་སྒྲུབ་པ་ལས། རྗེས་
འཇུག་གཞན་གྱིས་དེ་ལྟར་མི་ནུས་ཞེས་སི་ཏུའི་ཞལ་ལུང་གི་རྗེས་ཟློས་མཛད་
པར་ངེས་ཀྱང༌། རྗེས་འཇུག་གཞན་གྱིས་འདས་པ་རང་དབང་དུ་སྟོན་པ།
དཔེར་ན། ཁྲིད་ལྟ་བུ། དའི་རྗེས་འཇུག་ཀྱང་ཡོད་པར་ཤེས་པར་བྱའོ། །
ཡང་རྩ་བར། གང་ཞིག་གང་ལ་བརྟེན་པའམ། །གནས་དང་ཡོད་
པའི་དོན་ཙམ་ལས། །བྱ་བ་གཏན་ནས་མི་བྱེད་ན། །རྣམ་དབྱེ་བདུན་པ་གནས་

དཔྱད་རྩོམ་ཕྱོགས་སྒྲིག་
གཞི་སྟེ། །དཔེར་ན་སྟེང་དུ་མི་ཡོད་ལྟར། །ཞེས་པའི་བྱ་བ་གཏན་ནས་མི་བྱེད་
པའི་གོ་བ་ལེན་ཚུལ་ལ། མཁྱེན་རབ་འོད་ཟེར་གྱི་འགྲེལ་བར། རྣམ་དབྱེ་
བདུན་པའི་རྐྱེན་གྱི་འོག་ཏུ་བྱ་བའི་ཚིག་ཙམ་ཡང་འབྱུང་མི་རིགས་པར་འདོད་
མཁན་མཆིས་ཀྱང་། དེ་ནི་དེ་ལྟར་མིན་ཞིང་། བྱེད་པོ་གང་གིས་བྱ་བའི་ཡུལ་
གང་ལ་བྱ་བ་མི་བྱེད་པའི་དོན་ཡིན་པ་ལས། བྱ་བའི་ཚིག་ཙམ་ཡང་ཡོད་མི་
ཆོག་པའི་དོན་མིན། དེས་ན་སི་འགྲེལ་དུའང་། གཡུལ་དུ་བསད། གཡུལ་
དུ་གོ་བགོས་སོགས་ཐ་དད་པའི་ལས་ཚིག་ཅི་རིགས་འབྱུང་མོད། དེའི་གཡུལ་
ཡང་བསད་པ་དང་། བགོས་པའི་གནས་ཙམ་སྟོན་པ་ལས་བྱ་བའི་ཡུལ་མིན་，
པས་སོ། །ཞེས་གསུངས་པ་འདི་ལ་ད་དུང་དོགས་པ་ཡོད་དེ། སི་འགྲེལ་དུ་
རྣམ་དབྱེ་བདུན་པའི་དཔེར་བརྗོད་གཞན་ཡང་། ཆུ་ལ་ཞུགས། ཁུང་དུ་འཛུལ་
སོགས་མང་པོར་བཞག་པས། ཆུ་དང་ཁུང་ཡང་ཞུགས་པ་དང་འཛུལ་བའི་
གནས་ཙམ་སྟོན་པ་ལས་བྱ་བའི་ཡུལ་མིན་ན། རྣམ་དབྱེ་གཉིས་པའི་ཤར་
ཕྱོགས་སུ་འགྲོ་དང་། རྒྱ་གར་དུ་འགྲོ་གཉིས་ཀྱི་ཤར་ཕྱོགས་དང་རྒྱ་གར་ཡང་
བྱ་བའི་ཡུལ་མིན་པར་ངང་གིས་ཁས་བླངས་པར་ཐལ་བ་བཟློག་ཏུ་མེད་ལ། དེ་
ལྟར་ན་དེ་གཉིས་རྣམ་དབྱེ་གཉིས་པ་མ་ཡིན་པར་འགྱུར་རོ། །དེས་ན་ཤར་འགྲོ་
བྱ་མིན་ཡང་འགྲོ་ཡུལ་ཡིན་པས་བྱ་བའི་ཡུལ་དུ་བཞག་པ་ལྟར
། ཆུ་དང་ཁུང་
ཞུགས་བྱ་དང་འཛུལ་བྱ་མིན་ཡང་ཞུགས་ཡུལ་དང་འཛུལ་ཡུལ་ཡིན་པས། བྱ་
བའི་ཡུལ་དུ་གཞག་དགོས་སོ། །དེའི་ཕྱིར་འདིར་བསྟན་གྱི་རྣམ་དབྱེ་བདུན་པའི་
གོ་དོན་དང་། སི་འགྲེལ་གཉིས་མཐུན་ཐབས་གཏན་ནས་མེད་པས། འདིར་ནི་

དཀའ་གནད་གསལ་མེ་ལ་དཔྱད་པ།
རྩ་བ་རང་དུ་གསལ་བར་དཔེར་བརྗོད་བཀོད་པ་ལྟར། སྟེང་དུ་མི་ཡོད་ལྟ་བུ་
རྣམ་དབྱེ་བདུན་པའི་རྐྱེན་གྱི་འོག་ཏུ་བྱ་ཚིག་མེད་པ་ཞིག་དགོས་ལ། སི་འགྲེལ་
དང་སི་ཏུ་ཞལ་ལུང་ལྟར་ན་རྣམ་དབྱེ་བདུན་པའི་རྐྱེན་གྱི་འོག་ཏུ་བྱ་ཚིག་ཡོད་མེད་
ལ་མི་ལྟོས་པར། གང་ཞིག་གང་ལ་བརྟེན་པའི་དོན་ཅན་ཞིག་ཡིན་ན་ཆོག་སྟེ།
དཔེར་བརྗོད་དུ་ཁྱིམ་དུ་མི། བུམ་པར་ཆུ། གདན་ལ་འདུག ། ས་ལ་ཉལ་
རྒྱབ་ཏུ་རི་ཡོད། ཆུ་ལ་ཞུགས། ཁུང་དུ་འཛུལ། གཡུལ་དུ་གོ་བགོས།
གཡུལ་དུ་བསད། ལྕགས་ལ་གསེར་འབྱུག །བུམ་པར་ཆུ་བླུགས་ལྟ་བུ་
སོགས་ཀྱིས་ཤེས་སོ། །དེས་ནས་རྣམ་དབྱེ་བདུན་པ་ལ་བྱ་ཡུལ་ལ་བྱ་བ་བྱས་
པའི་གྲས་ཤིག་དང་། བྱ་བ་མི་བྱེད་པའི་གྲས་ཤིག་སྟེ་ནང་ཚན་དུ་གཉིས་ཡོད་
ཅིང༌། བྱ་བ་བྱས་པ་ཙམ་ལ་རྣམ་དབྱེ་གཉིས་པ་དང་། གཉིས་པའི་ནང་ཚན་དེ་
ཉིད་དང་། བཞི་པ་དང་། བྱ་ཡུལ་ལ་བྱ་བ་བྱེད་པའི་བདུན་པ་རྣམས་འདྲ་ཡང་།
ཕན་ཐོགས་ཡོད་མེད་དང་། བྱ་ལས་ངོ་བོ་གཅིག་མི་གཅིག་དང་། རྟེན་བྱེད་
མི་བྱེད་ཀྱི་ཁྱད་པར་རྣམས་བློ་གྲོས་ཞིབ་མོས་དཔྱད་དེ་ཤེས་པར་བྱའོ། ། །
ཐོན་མའི་ཞལ་ལུང་ལས། སི་ཏུས་དེ་ཉིད་དུ་བཞག་པའི་སྒྲོལ་མ་ཚེ་ཡི་
ལྷ་རུ་བསྟེན་ཞེས་པ་ལ་ཀརྨ་སྨོན་ལམ་འོད་ཟེར་གྱི་སུམ་འགྲེལ་དུ། དེ་བཞི་པ་
དགོས་ཆེད་དུ་འགྲོ་བ་འདྲ། །ཞེས་བཤད་པ་ཡང་དོན་དང་ལྡན་པའི་གཏམ་མོ་
ཞེས་གསུངས་ཀྱང་། དེ་ཡིག་ནོར་ཡིན་པར་སྙམ་སྟེ། བསྟན་ཞེས་འགྲེང་བུ་
ཕྱིས་ན་མཆོག་གསུམ་སྐྱབས་སུ་ཤེས་ལྟ་བུ་འདྲ་བས་དེ་ཉིད་ལས་མ་འདས་ཤིང་།
གལ་ཏེ་ཡིག་ནོར་མིན་ཡང་རྣམ་དབྱེ་གཉིས་པ་ལས་བཞི་པར་ག་ལ་འགྲོ་སྟེ།

དཔྱད་རྩོམ་ཕྱོགས་སྒྲིག
བྱ་ཡུལ་དེའམ་དེ་དང་འབྲེལ་བའི་ལས་ལ་ཕན་འདོགས་པའི་དོན་ཅན་མི་འགྱུར་
བའི་ཕྱིར་རོ། །
དེ་ཡང་བྱ་ཡུལ་དེའམ། དེ་དང་འབྲེལ་བའི་ལས་ལ་ཕན་འདོགས་མི་
འདོགས་ཀྱི་གོ་དོན་ནི། སློང་མོར་ཟས་སྦྱིན་ལྟ་བུར་ཆ་མཚོན་ན་བྱ་བའི་ཡུལ་
སློང་མོ་ལ་ཕན་འདོགས་ཤིང་། དེ་བཞིན་རྟར་རྩྭ་སྦྱིན་སོགས་འདྲ། ནོར་
འཚོལ་དུ་འགྲོ་ལྟ་བུ་ནི། ནོར་ནི་འགྲོ་བའི་བྱ་ཡུལ་ཡིན་ཡང་དེ་ལ་ཕན་ཐོགས་
རྒྱ་ཅི་ཡང་མེད་པས། དེ་དང་འབྲེལ་བའི་ལས་འཚོལ་བ་ལ་ཕན་འདོགས་པར་
བྱེད་པ་ཡིན། དེ་བཞིན་ཤིང་གཅོད་དུ་སྟ་རེ་དགོས་སོགས་འདྲའོ། །འོན་ཀྱང་
ནོར་དང་འཚོལ་གཉིས་ཀ་འགྲོ་བའི་བྱ་བ་འཇུག་པའི་ཡུལ་ཡིན་པས། དེ་དང་
འབྲེལ་བར་གསུངས་པ་ནི་ཞིབ་ཆ་བྱས་པ་ཙམ་སྟེ། དེ་དང་འབྲེལ་བའི་ལས་
ཞེས་གོང་གི་ཚིག་ཟུར་དུ་ངེས་པར་སྨོས་དགོས་པའང་མ་ཡིན་ནོ། །དེས་ན་བྱ་
ཡུལ་ལ་མིང་རྐྱང་དང་ལས་ཚིག་ཅི་རིགས་ཡོད་ཀྱང་། དེ་དང་འབྲེལ་བའི་
ལས་ནི་ངེས་པར་ལས་ཚིག་ཅིག་ཡིན་དགོས་སོ། །མཁྱེན་རབ་འོད་ཟེར་གྱི་
སུམ་འགྲེལ་དུ། རྣམ་དབྱེ་བཞི་པ་ཡིན་ན་བྱ་ཚིག་ཅིག་གི་མཐར་བཞི་པའི་རྐྱེན་
སྦྱར་དགོས་པར་བཤད་པའང་། དེ་དང་འབྲེལ་བའི་ལས་ཙམ་མ་གཏོགས་
གཞན་ལ་མ་ཁྱབ་པས། གུ་དོག་འབའ་ཞིག་སྟེ། སྔ་འགྲེལ་ཕལ་མོའི་ཆེའི་
དགོངས་དང་ཡང་མི་མཐུན་པས་ཁས་ལེན་པར་མི་རིགས་སོ། །བྱ་བྱེད་ལས་
གསུམ་གྱི་ལས་དང་བྱ་ཡུལ་གཉིས་པོའི་ཁྱད་པར་ལའང་། དཀའ་གནད་
གསལ་མེ་ལས། ལས་དང་བྱ་ཡུལ་དོན་གཅིག་ཅེས་གསུངས་ཀྱང་ལག་ལེན་

21
དཀའ་གནད་གསལ་མེ་ལ་དཔྱད་པ།
དང་གཏུགས་ཚེ་ཁས་ལེན་ཤིན་ཏུ་དཀའ་སྟེ། སློང་མོར་ཟས་སྦྱིན་ལྟ་བུའི་ཚེ་བྱ་
བྱེད་ལས་གསུམ་གྱི་ལས་ནི，
། སྦྱིན་བྱ་ཟས་རང་ལ་གོ་བ་དང་། བྱ་ཡུལ་ནི་བྱ་
བ་དེ་འཇུག་པའི་ཡུལ་སློང་མོ་དང་། ཤར་ཕྱོགས་སུ་འགྲོ་ལྟ་བུ་ལ། ལས་ནི་
འགྲོ་བྱ་གང་ཟག་རང་ཉིད། བྱ་ཡུལ་ནི་ཤར་ཕྱོགས་སུ་གོ་བས་དེའི་སྐབས་སུ་
，་་།ལས་དང་བྱ་ཡུལ་གཉིས་ཆེས་མི་འདྲ་ཞིང་། གཟུགས་ལ་བལྟ་ལྟ་བུ་ནི་བྱ་ཡུལ་
ཡང་བལྟ་བྱ་གཟུགས་ལས་གཞན་མི་དམིགས་པས་དེའི་ཚེ་ལས་དང་བྱ་ཡུལ་
དོན་མཚུངས་པར་གྱུར་པ་སོགས་གཞི་ལ་སྦྱར་ནས་ཞིབ་མོར་བརྟགས་ན།
ལས་དང་བྱ་ཡུལ་གཉིས་ལ་མུ་བཞི་ཡོད་པར་མངོན་ནོ། །
དེ་ཡང་ལས་ཡིན་ལ་བྱ་ཡུལ་མ་ཡིན་པ་ནི། རྟར་རྩྭ་སྦྱིན་ལྟ་བུའི་ཚེ་རྩྭ་
དེ་དེ་ཡིན་པའི་ཕྱིར། བྱ་ཡུལ་ཡིན་ལ་ལས་མ་ཡིན་པ་ནི། ཤར་དུ་འགྲོ་ལྟ་བུའི་
ཚེ་ཤར་དེ་དེ་ཡིན་པའི་ཕྱིར། གཉིས་ཀ་ཡིན་པ་ནི། གཟུགས་ལ་བལྟ་ལྟ་བུའི་
ཚེ་གཟུགས་དེ་དེ་ཡིན་པའི་ཕྱིར། གཉིས་ཀ་མ་ཡིན་པ་ནི། གོང་གི་སྦྱིན་དང་
འགྲོ་དང་བལྟ་རྣམས་རེ་རེ་ནས་དེ་ཡིན་པའི་ཕྱིར། དེར་ཐལ། དེ་རྣམས་བྱ་
བྱེད་ལས་གསུམ་གྱི་ནང་ནས་བྱ་བ་ཡིན་པའི་ཕྱིར་རོ། །དེས་ན་བྱ་ཡུལ་དང་དེ་
དང་འབྲེལ་བའི་ལས། ཟླ*
ལས་དང་བྱ་ཡུལ། བྱ་བྱེད་ལས་གསུམ། ལས་ཚིག་
སོགས་ཀྱི་ཁྱད་པར་རྣམས་རྩྭ་ཀུ་ཤའི་རྩེ་མོ་ལྟར་མ་འདྲེས་པར་འབྱེད་ཤེས་པར་
བྱའོ། །སྤྲང་པོས་ཕུལ་བའི་ལེགས་བཤད་ཀྱི་གསོལ་སྨན་ལ་ཡི་གར་འོང་དཀའ་
ཡང་། དཀའ་གནས་ལ་དབུ་སྙུང་ནས་ཅི་བྱ་གཏོལ་བྲལ་གྱུར་ཚེ་ལྐོག་ཏུ་ཐེངས་
རེ་ཙམ་བསྟེན་པར་འཚལ་ལོ། །

22
 དཔྱད་རྩོམ་ཕྱོགས་སྒྲིག
དེ་ལྟར་རྣམ་དབྱེའི་ཁྱད་པར་རྣམས་ཡིད་ལ་ངེས་པར་བྱས་ནས་ཐོན་མའི་
ཞལ་ལུང་ལས། སི་འགྲེལ་དུ་རྣམ་དབྱེ་གཉིས་པ་དང་བཞི་པ་དང་བདུན་པའི་
དཔེར་བརྗོད་བཞག་པ་རྣམས་ཀྱི་ཁྱད་པར་ལ་དྲི་བ་བཀོད་པའི་ལན་མདོར་བསྡུས་
ནི། ཀུན་ལ་དགའ། བདུད་རྩིར་བསྒྱུར་གཉིས་པ་དང་། བདུད་རྩི་ལ་མོས།
བདུད་རྩི་རུ་བསྒྲུབ་བཞི་པར་བཞག་པའི་ཁྱད་པར་ནི། མོས་དང་བསྒྲུབ་ནི་བྱ་
ཡུལ་དེ་ལ་ཆེད་དུ་གཉེར་བ་ལྟ་བུའི་ཚིག་སྦྱོར་ཡོད་པས་ཆེད་དུ་བྱེད་པའི་སྒྲ་ཡིན་
པ་དང་། གཞན་གཉིས་ནི་དེ་ལྟར་མ་ཡིན་པས་མི་འདྲ་སྙམ། །ཀུན་ལ་དགའ་
གཉིས་པ་དང་། སྡིག་པ་ལ་འཇིགས་བདུན་པ་ཡིན་དོན་ནི། འགྲེལ་ཆེན་ཉིད་
ལས། སྡིག་པ་ལ་འཇིགས། སེང་གེ་ལ་སྐྲག་སོགས་གང་ལས་འཇིགས་པ་
འབྱུང་བའི་གནས་དེ་ལ་རྣམ་དབྱེ་ལྔ་པ་འཇུག་པ་ལེགས་སྦྱར་གྱི་ལུགས་ཡིན་
ཡང་། བོད་སྐད་ལ་འཇིགས་པ་སྐྱེ་བའི་ཡུལ་ལམ་རྟེན་དུ་གྱུར་པའི་ཆ་ནས་
བདུན་པ་ཉིད་སྦྱོར་ཞེས་གསུངས་པ་འདི་ལས་ལྷག་པའི་ལན་མི་དགོས་སོ། །
ཀུན་ལ་དགའ་གཉིས་པ་དང་། དམན་པར་བརྩེ་བཞི་པ་ཡིན་དོན་ནི། བརྩེ་ནི་
སྡུག་བསྔལ་ཅན་ལ་དམིགས་ཏེ་དེ་དང་བྲལ་འདོད་ཀྱི་བརྩེ་བའི་བློ་ཞིག་ཡིན་
པས། ཤུགས་ཀྱིས་བརྩེ་བྱ་ལ་ཕན་འདོགས་པར་གོ་བས་དེ་གཉིས་མི་འདྲ་སྙམ།
དེ་རུ་སྐྱིད། རྒྱབ་ཏུ་ཕྱོགས། མཐའ་རུ་འཁྱོལ་གཉིས་པ་དང་། ས་ལ་ཉལ།
ཁུང་དུ་འཛུལ། ་མཚོན་ཁར་བསད་བདུན་པ་ཡིན་དོན་ནི། སྔ་མ་གསུམ་སྤྱིའི་
ཡུལ་ཞིག་ལ་བྱ་བ་བྱས་པ་སྟོན་པ་ཙམ་ལས་རྟེན་དང་བརྟེན་པ་འདི་ཡིན་ཞེས་
དམིགས་བསལ་ངོས་བཟུང་སྟེ་གཞག་རྒྱུ་མེད་པས་ཕྱི་མ་གསུམ་དང་མི་འདྲའོ།།

དཀའ་གནད་གསལ་མེ་ལ་དཔྱད་པ།
རྡོ་བར་གཟུགས་བརྙན་བྱེད་གཉིས་པ་དང་། བུམ་པར་ཆུ་བླུགས། ལྕགས་ལ་
གསེར་འབྲུག་བདུན་པ་ཡིན་དོན་ནི། རྡོ་བར་གཟོང་གིས་བརྐོས་ཏེ་རྡོ་བ་རང་
ཉིད་གཟུགས་བརྙན་བྱེད་པའི་ཕྱིར། རྡོ་བ་དང་གཟུགས་བརྙན་གཉིས་པོ་རྟེན་
དང་བརྟེན་པའི་ཐ་དད་པར་མི་རུང་བས་ཕྱི་མ་གཉིས་དང་མི་འདྲའོ། ། རྒྱ་གར་དུ་
འགྲོ། མདུན་ན་རྒྱུ་གཉིས་པ་དང་། ཆུ་ལ་ཞུགས་བདུན་པ་ཡིན་དོན་ནི། སྔ་
མ་གཉིས་ནི་ཡུལ་ལ་བྱ་བ་བྱས་པ་སྟོན་པ་ཙམ་ལས་ཆུ་ལ་ཉ་ཞུགས་པ་ལྟར་ཕྱི་
ནང་གི་རྟེན་བརྟེན་པ་བཤད་རྒྱུ་མེད་པའི་དབང་གིས་ཡིན་ནོ། །ཞིང་ལ་ཆུ་
འདྲེན། ཚོགས་ན་ནོར་འགྱེད་བཞི་པ་དང་། གཡུལ་དུ་གོ་བགོས་བདུན་པ་
ཡིན་དོན་ནི། གོ་བགོས་པས་གཡུལ་ལ་ཕན་ཐོགས་རྒྱུ་ཅི་ཡང་མེད་ཀྱང་
གཡུལ་ཉིད་གོ་བགོས་པའི་བྱ་བའི་རྟེན་ཙམ་སྟོན་པ་དང་། ཞིང་དང་། ཚོགས་
ལ་རིམ་བཞིན་ཆུ་འདྲེན་པ་དང་ནོར་འགྱེད་པས་ཕན་པའི་ཕྱིར་རོ། །
ཐོན་མའི་ཞལ་ལུང་དུ་མ་གསུངས་པའི་དོགས་པ་གཞན་ཡང་། ཆོས་
ཕྱོགས་སུ་དཀའ་བ་སྤྱད་བཞི་པ་དང་། ལྷ་ལ་ཕྱག་འཚལ་གཉིས་པ་ཡིན་དོན་ཅི་
སྙམ་ན། ཆོས་ཕྱོགས་སུ་དཀའ་བ་སྤྱད་ནི་ཚིག་གི་བརྗོད་ཚུལ་ཙམ་མ་གཏོགས་
དོན་དུ་ཆོས་ཀྱི་ཆེད་དུ་དཀའ་བ་སྤྱད་དང་འདྲ་སྟེ། ཆོས་ཕྱོགས་སུ་རང་སྲོག་
བློས་བཏང་སྟེ་སངས་རྒྱས་ཀྱི་བསྟན་པ་ལ་བྱ་བ་བྱས་པ་ཞེས་པ་ལྟ་བུ་ཡིན། ལྷ་
ལ་ཕྱག་འཚལ་ནི། སི་འགྲེལ་ལས། ཡུལ་ཁྱད་པར་ཅན་ལ་ཕྱག་བྱེད་པ་ནི་
ཕྱག་བྱེད་པ་པོ་ཉིད་དམ་དེ་དང་འབྲེལ་བའི་དོན་དུ་ལས། ཕྱག་ཡུལ་དེའི་ཆེད་དུ་
མིན་པ་ནི་གནག་རྫིས་ཀྱང་རྟོགས་པར་སླ་བའི་ཕྱིར། ཕྱག་གི་ཡུལ་ལ་རྣམ་དབྱེ་

དཔྱད་རྩོམ་ཕྱོགས་སྒྲིག
གཉིས་པ་འཇུག་པ་ལས་འོས་མེད་དོ་ཞེས་གསུངས་པ་ལྟར་རོ། །འདི་ལ་ཐོན་
མའི་ཞལ་ལུང་ལས་དགག་པ་ལྟར་མཛད་ནས-། བཞི་པའི་དཔེར་བརྗོད་དུ།
གྲང་སྐྱོབ་ཏུ་གོས་གོན། བཀྲེས་སེལ་དུ་ཟས་བཟའ། ནད་ལ་སྨན་འཐུང་།
ཤེར་ཕྱིན་ལ་ཕྱག་འཚལ། ཕ་མ་ལ་བསྙེན་བཀུར། སློང་མོར་ལྟོ་སྦྱིན་ཞེས་
ཆེར་གཉེར་གྱིས་དཔེར་བརྗོད་ཀྱི་གྲས་སུ་བཀོད་ཀྱང་། ཤེར་ཕྱིན་ལ་ཕྱག་
འཚལ་བ་གཅིག་པུར་ལུག་ཁྱུའི་ནང་དུ་ར་ཚུད་པ་ལྟར་ཤིན་ཏུ་མི་འདྲ་བ་བལྟས་པ་
ཙམ་གྱིས་ཤེས་ནུས་མོད། ད་དུང་དེར། སི་ཏུས་གནས་བརྒྱད་ཆེན་མོར་སྐྱོན་
གཏོང་བའི་རིགས་པ་དེ་ནི། ཕག་གི་ཡ་མགལ་དང་ཁྱིའི་མ་མགལ་སྦྱོར་བའི་
དཔེ་ཁོ་ན་ལས་ཕྱག་འཚལ་བའི་དོན་ལ་བཞི་པ་འཇུག་པར་འདོད་མཁན་ལ་ཁབ་
རྩེ་ཙམ་གྱིས་གནོད་པ་འབྱུང་དོན་མ་མཆིས་ཞེས་བཀའ་བཀྱོན་མཛད་ནའང་།
དེ་ནི་ཕྱོགས་སྔའི་ནམ་ལངས་གོང་དགག་པའི་ཉི་མ་ཤར་ཟེར་བའི་དཔེ་ལྟར་
འགྱུར་སྣང་སྟེ། སི་ཏུའི་བཞེད་དོན་ངོ་མ་ནི། གནས་བརྒྱད་ཆེན་མོ་ལས་
གསུངས་པ་ལྟར་བྱེད་པ་པོའི་ཆེད་ཡིན་པའི་རྒྱུ་མཚན་གྱིས་ཡུལ་དེར་རྣམ་དབྱེ་
བཞི་པ་འཇུག་ན། ཤན་པས་ཕྱུགས་གསོད། ཚོང་པས་ནོར་སྒྲུབ་ལྟ་བུ་རྣམ་
དབྱེ་གསུམ་པའི་སྐབས་སུའང་། རིམ་པར་གསོད་པ་པོ་དང་སྒྲུབ་པ་པོའི་ཆེད་
ཡིན་པས། གསད་བྱ་ཕྱུགས་དང་བསྒྲུབ་བྱ་ནོར་ལ་བཞི་པ་འཇུག་པ་ཐལ་བའི་
སྐྱོན་འདུག་ཅེས་པའི་དོན་ཡིན་པའི་ཕྱིར་རོ། །བཤད་ཡམ་འུད་ཆེན་པོ་མེད་ཀྱང་
རིགས་ལམ་ཁབ་ཙམ་ཞིག་གིས་ཀྱང་ལོག་རྟོག་གི་སྲོག་རྩ་ཆོད་ན་མི་ཆོག་གམ།
དེས་ན་བཀྲས་ལྷུན་བཀའ་ཆེན་གྱིས་འཇམ་མགོན་ཙོང་ཁ་པ་ཆེན་པོ་སོགས་ཀྱི་

25
དཀའ་གནད་གསལ་མེ་ལ་དཔྱད་པ།
རྗེས་སུ་འབྲངས་ནས་བྱ་ཡུལ་ལ་ཕན་ཐོགས་མེད་ཀྱང་དགོས་པ་གཙོ་བོ་ཡིན་
གསུངས་པ་ལྟར། གྲུབ་མཐའི་དགོས་ཆེད་ཀྱི་ཞེ་འདོད་དང་བསྟུན་ནས་ཕག་གི་
ཡ་མགལ་དང་ཁྱིའི་མ་མགལ་གཉིས་བཙན་སྦྱོར་བྱས་པ་ཙམ་ལས་རིགས་པས་
བརྟགས་ན་འཐད་པར་མ་མཐོང་ངོ༌། །མདོར་ན་མང་དུ་སྨྲ་ཅི་དགོས། བྱ་ཡུལ་
དེའམ་དེ་དང་འབྲེལ་བའི་ལས་ལ་ཕན་ཐོགས་མེད་ཀྱང་བྱེད་པ་པོའི་ཆེད་ཡིན་
ནའང་རྣམ་དབྱེ་བཞི་པ་འཇུག་དགོས་ན། ནགས་སུ་ཤིང་སྡོང་བཅད། ཆུ་ལ་
ཟམ་པ་བཙུགས་སོགས་ཁྱེད་ཀྱིས་གཉིས་པར་བཞག་པའི་དཔེར་བརྗོད་དང་
གཞན་ཡང་རྣམ་དབྱེ་གཉིས་པའི་དཔེར་བརྗོད་ཕལ་ཆེ་བ་རྣམས་བཞི་པར་ཐལ་བ་
བཟློག་ཏུ་མེད་དོ། །
ཡང་དཀའ་གནད་གསལ་མེ་ལས། མོ་ཡིག་དབྱངས་དང་མི་ལྡན་ན།།
ཕོ་ཡིག་གསལ་བྱེད་བརྗོད་མི་ནུས། །དེ་ཕྱིར་དབྱངས་ལྔར་བཞེད་པ་བདེ། །
ཞེས་ཨ་ཡིག་ཆེད་དུ་དབྱངས་ཀྱི་གྲས་སུ་བཞག་ཅིང་། གོང་དུ། དེ་ཕྱིར་ཀཱ་
ལི་སུམ་ཅུ་པོ། །ཕོ་ཡི་ཡི་གེ་འབའ་ཞིག་ལ། །ཞེས་དང་། ལྗོན་དབང་ལས་
ཀྱང་། དབྱངས་ཀྱི་བྱ་བ་གསལ་པོ་རུ། །བྱེད་པ་ཨི་ཨུ་ཨེ་ཨོ་བཞི། །
གསལ་བྱེད་ཀ་སོགས་སུམ་ཅུ་ཡིན། །ཞེས་གསལ་བྱེད་ཀྱི་གྲས་སུ་བཅུག་སྟེ།
འགལ་འདུའི་ཕུང་པོ་ཆེན་པོ་ཞིག་མ་བསྐུལ་བཞིན་དང་དུ་བླངས་ནས་སྐུ་ཚེགས་
བཅར་བའི་འཁྲུལ་གཞི་ནི། སྐབས་འདིར་རྟགས་འཇུག་གི་རྩ་བ་ལས། མོ་ཡི་
ཡི་གེ་མེད་པ་ན། །ཕོ་ཡིག་བརྗོད་པ་མེད་པར་འགྱུར། །ཞེས་པ་འདི་ལ་ཐུག་
པར་ངེས་ཀྱང་། སྔར་སུམ་ཅུ་པར། ཨཱ་ལི་གསལ་བྱེད་ཨི་སོགས་བཞི། །

དཔྱད་རྩོམ་ཕྱོགས་སྒྲིག
ཀཱ་ལི་སུམ་ཅུ་ཐམ་པའོ། །ཞེས་དང་། རྟགས་འཇུག་གི་དབུར། ཕོ་ཡི་ཡི་གེ་
འབའ་ཞིག་ལ། །སྡེ་པ་ཕྱེད་དང་བརྒྱད་གནས་པའང་། །ཞེས་སོགས་
གསུངས་ཏེ། དབྱངས་གསལ་གྱི་གྲངས་དང་ཕོ་མོའི་དབྱེ་བ་རྒྱས་པར་བསྟན་
ཟིན་པས། འདིར་མོ་ཡིག་ཙམ་བསྟན་པས་ཆོག་པར་དགོངས་ནས་མ་གསུངས་
པ་སྟེ། བསྟན་བཅོས་གང་ཡིན་ནའང་སྔར་རྒྱས་པར་བསྟན་པ་རྣམས་འོག་ཏུ་
མདོར་བསྡུས་ཙམ་ལས་བསྐྱར་ཟློས་མི་བྱེད་པ་ནི་གཞུང་ལུགས་སྤྱི་འགྲོས་ཡིན་
པའི་ཕྱིར་རོ། །
དེས་ན་དེའི་དོན་ནི། མོ་ཡི་ཡི་གེ་གི་གུ་སོགས་ཨཱ་ལི་བཞི་པོ་མེད་ན།
ཕོ་ཡིག་ཀཱ་ལི་རྣམས་ཁོ་ནས་བརྗོད་པ་མེད་པར་འགྱུར་ཏེ། ཨཱ་ལི་རྣམས་ལ་
ལྟོས་པའི་བརྗོད་པ་དེ་སྙེད་མི་ཚང་བ་འགྱུར་རོ་ཕྱིར་རོ་ཞེས་སི་འགྲེལ་དང་སི་ཏུ་
ཞལ་ལུང་གཉིས་ཀ་ལས་གསུངས་པ་ལྟར་བཟུང་ན་དོན་དང་མཐུན་པ་ཡིན་ནོ།།
འདིར་ཤུགས་བསྟན་དུ་སྲོག་གི་ཨ་ཞེས་གྲགས་པའི་བར་ཚེག་འདིའང་བསྟན་
པར་སྙམ་སྟེ། བར་ཚེག་མེད་ན་ཕོ་ཡིག་རྣམས་ཀྱི་གཅོད་མཚམས་དབྱེ་བ་མི་
ཕྱེད་ཅིང་། ཇི་ལྟར་བརྗོད་དགོས་མི་ཤེས་པར་འགྱུར་བའི་ཕྱིར་རོ། །དེས་ན་
བར་ཚེག་ལྡན་ཚེ་ལེགས་སྦྱར་གྱི་སྲོག་ཅན་གྱི་ཡི་གེ་ལྟར་བརྗོད་རུང་བ་འདི་ཤེས་
ན༑ ལེགས་སྦྱར་དང་བོད་ཡིག་ཚ་ཞང་བར་ལ་འདྲ་བའི་ཆ་དང་མི་འདྲ་བའི་
གནད་མང་པོ་ཞིག་ངང་གིས་ཤེས་པར་ནུས་ཤིང་། བར་ཚེག་གི་རིན་ཐང་ཡང་
གཟོད་རྟོགས་པར་འགྱུར་རོ། །མདོར་ན་སློབ་དཔོན་ཐུ་མིས་གི་གུ་ཞབས་ཀྱུ་
འགྲེང་བུ་ན་རོ་ཚེག་ལྔ་པོ་རྐྱང་པས་རིམ་བཞིན་ལེགས་སྦྱར་གྱི་དབྱངས་ཡིག་ཨི་

27
དཀའ་གནད་གསལ་མེ་ལ་དཔྱད་པ།
ཨུ་ཨེ་ཨོ་ཨ་རྣམས་ཀྱི་ཚབ་ནུས་པར་དགོས་ནས། བརྗོད་དོན་རྗེས་འབྲེལ་གྱི་
ཨ་ཡིག་ཉིད་གསལ་བྱེད་ཀྱི་གྲས་སུ་བཞི་པ་འདི་ནི་བོད་རང་གི་ཐུན་མོང་མ་ཡིན་
པའི་ཁྱད་ཆོས་སུ་ཤེས་དགོས་སོ། །འོ་ན་དབྱངས་ལ་གི་གུ་སོགས་ལྔ་ཡོད་པར་
མི་འགྱུར་རམ་སྙམ་ན། མི་འགྱུར་ཏེ། བར་ཚིག་འདིས་དབྱངས་ཀྱི་བྱ་བ་
གསལ་པོར་མི་བྱེད་དེ། བར་ཚེག་རང་ལྡོག་བརྗོད་དུ་མེད་པའི་ཨ་ཞེས་གྲགས་
པའི་ཕྱིར་རོ། །ལྗོན་དབང་རང་འགྲེལ་དུ། མི་གསལ་བའི་ཚུལ་དུ་ཨ་ཡང་
ཡོད་གསུངས་པའི་མི་གསལ་རྒྱུ་དེ། བར་ཚེག་བཞག་ན་ཇི་འདྲའི་འཐད་པ་
ཞིག་སྟེ། འོན་ཀྱང་ཁོང་གིས་གསལ་བྱེད་གྲས་ཀྱི་ཨ་དེ་སྐབས་འགར་དབྱངས་
སུ་བཞག །རེས་གསལ་བྱེད་ཀྱི་ནང་དུ་བཅུག་ནས་གར་བདེ་གང་བདེ་བྱས་
ཀྱང་། དོན་དུ་སྐུ་ཚེགས་ལས་མ་འདས་པར་སྔར་བཤད་ཟིན་ཏོ། །
ཕྲན་གྱིས་འདི་ལྟར་བཤད་པའི་དགོས་པ་ནི་རྒྱ་གར་གྱི་ཡི་གེ་དང་དབྱིན་
ཡིག་སོགས་གང་དུ་མེད་པའི་རང་རེའི་བོད་ཡིག་གི་ཐུན་མོང་མ་ཡིན་པ། ནམ་
རྒྱུན་ཤིན་ཏུ་རྒྱུག་ཆེ་བའི་བར་ཚེག་འདི་ཉིད་སུམ་རྟགས་གཉིས་ཀྱི་དངོས་ཤུགས་
གང་དུའང་མ་བསྟན་པར་བཞག་ན་ཧ་ཅང་ཕངས་པར་མཐོང་ནས་ཡིན་པས།
གསར་དུ་ཐོས་ཚེ་ཁྲེལ་རྒོད་བྱེད་ཅིང་སྣ་གཉེར་སྲིད་ཀྱང་། རང་གི་རིག་གཞུང་
ལ་དོ་སྣང་ཡོད་ན་གཅེས་པའི་སྲོག་བཞིན་བཙའ་བར་འོས་སོ། །
འདིར་སྨྲས་པ།
གངས་ལྗོངས་སྤྱི་བོ་གནམ་བསྟན་པ། །
ཀུན་གྱི་མིག་གྱུར་སུམ་རྟགས་དོན། །

28
 དཔྱད་རྩོམ་ཕྱོགས་སྒྲིག
གསལ་མཛད་སྔོན་བྱོན་མཁས་རྣམས་གྱི། །
བཀའ་དྲིན་སྙིང་ནས་རྗེས་སུ་དྲན། །
དེའི་ཕྱིར་དམ་པའི་ལེགས་བཤད་ལ། །
ལུང་རིགས་བྱི་དོར་བགྱིས་པ་སྟེ། །
དཔེར་ན་རིན་ཆེན་དང་པོ་ལ། ། །
སྲེག་བརྡར་ཡང་ཡང་བྱས་པ་བཞིན། །
འོན་ཀྱང་བདག་བློས་མ་དཔོག་པའི། །
སྐྱོན་དང་དྲི་མའི་ཆ་མཆིས་ན། །
གཟུར་གནས་ནོར་བུ་ཀེ་ཏ་ཀས། །
སླར་ཡང་དག་སྦྱངས་མཛད་དུ་གསོལ། །
ཚད་མར་གྱུར་པའི་ལུང་གི་གཞུར། །
རིགས་པས་གྲུབ་པའི་མདའ་སྦྱར་ཏེ། །
ལོག་རྟོག་སྙིང་ལ་གཟེར་བ་འདིས། །
རྨོངས་པའི་དགྲ་ལས་རྒྱལ་གྱུར་ཅིག །
དེ་ལྟར་རྟགས་འཇུག་གི་དཀའ་གནས་འགའ་ཞིག་ལ་ཅུང་ཟད་དཔྱད་པ་འདིའང་། སྔོན་བྱོན་
མཁས་པའི་དབང་པོ་གཞན་ལ་མ་གུས་པ་དང༌། ལ་རྒྱའི་ཕྱོགས་ཞེན་མ་ཡིན་ཡང་། དེང་
སང་གཞུང་རེ་ཙམ་ལའང་གཏིང་ཕྱིན་པའི་གོ་བ་མ་ཆགས་པའི་དབང་གིས་རང་ལུགས་གཏད་
སོ་ཅི་ཡང་མེད་པ་འདིའང་ཅུང་མི་ལེགས་པར་མཐོང་བས། ཡོངས་གྲགས་སུ་གྱུར་པའི་སི་
ཏུའི་འགྲེལ་ཆེན་ལུགས་གཙོར་འདོན་བགྱིས་ནས། འཕགས་ཡུལ་འཛི་སྒར་བྱེས་ཀྱི་གདན་ས་

༡9
དཀའ་གནད་གསལ་མེ་ལ་དཔྱད་པ།
ཐུབ་བསྟན་ཆོས་འཁོར་གླིང་གི་གྲྭ་གསར་བུ་བ་རྣམས་ལ། བོད་ཀྱི་ཐུན་མོང་མ་ཡིན་པའི་བརྡ་
སྤྲོད་པའི་བསྟན་བཅོས་དག་ཡིག་ངག་སྒྲོན་དང༌། སུམ་ཅུ་པའི་སྙིང་པོ་ལེགས་བཤད་ལྗོན་
དབང་དང་། རྟགས་འཇུག་དཀའ་གནད་གསལ་བའི་མེ་ལོང་བཅས་ཀྱི་སྟེང་ནས་གང་ཤེས་
སློབ་ཁྲིད་བགྱིས་པའི་ཞར་དུ། བོད་ཀྱི་བརྡ་སྤྲོད་སྨྲ་བའི་གྲལ་མཐར་འཁོད་པ། ཀྱའི་དགེ་
མིང་བསྟན་འཛིན་རྒྱལ་མཚན་ནམ་ཕྲིན་ལས་རྡོ་རྗེས། ཆུ་ཕོ་འབྲུག་ལོའི་ཟླ་བ་གསུམ་པ་ལ་
གནས་མཆོག་མཚོ་པདྨ་ཅན་དུ་བྲིས་པ་སྟེ། འདིས་ཀྱང་བློ་གསལ་མང་པོ་ཐེ་ཚོམ་གྱི་སྦུབས་
ལས་གྲོས་ཏེ་བློ་གྲོས་འདབ་མ་གསར་དུ་བཞད་པའི་རྒྱུར་གྱུར་ཅིག །

30
 དཔྱད་རྩོམ་ཕྱོགས་སྒྲིག
༄༅། །དགེ་བསྙེན་གྱི་སྡོམ་པ་བརྒྱད་པའི་མཆན་འགྲེལ་
བཞུགས་སོ།།
རྒྱ་གར་སྐད་དུ། ཨུ་པ་སི་ཀ་སཝ་རཱཏྨ་ཀ །བོད་སྐད་དུ། དགེ་བསྙེན་གྱི་
སྡོམ་པ་བརྒྱད་པ། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་
ཕྱག་འཚལ་ལོ། །དགེ་བསྙེན་གྱི་སྡོམ་པ་ལེན་པའི་ཆོ་ག་བརྗོད་པར་བྱ་སྟེ། དགེ་བསྙེན་གྱི་སྡོམ་པ་ལ་
གནས་པའི་བླ་མ་སྡོམ་པ་སྟེར་བ་ལ་མཁས་པ་ལས་བླང་བར་བྱའི། གཞན་ལས་ནི་མ་ཡིན་ཏེ། ཆོ་ག་
ཉམས་པས་སྡོམ་པ་མི་འཐོབ་པའི་ཕྱིར་རོ། །དཀོན་མཆོག་གསུམ་ལ་སྐྱབས་སུ་འགྲོ་བ་ནི་སྡོམ་པ་ཐམས་ཅད་འས་
ལེན་པ་ལ་སྒོར་གྱུར་པའི་ཕྱིར་དང་པོར་བླངས་ནས་ནི། ཇི་སྲིད་འཚོ་བར། བགsབསམས་ཏེ་གཞན་དུ་མ་
འཁྲུལ་བར་གསོད་པ་དང་། མངོན་ལྐོག་གང་ཡང་རུང་སྟེ་གཞན་གྱི་རྫས་འཕྲོག་པ་དང་། འདོད་པ་ལ་
ལོག་པར་སྤྱོད་པ་བཞི་སྟེ། བགྲོད་བྱ་མ་ཡིན་པ་དང་། ཡན་ལག་མ་ཡིན་པ་དང་། ཡུལ་མ་ཡིན་པ་དང་། དུས་
མ་ཡིན་པ་དང༌། འདུ་ཤེས་བསྒྱུར་བའི་རྫུན་གྱི་ཚིག་དང་། མྱོས་པར་འགྱུར་བའི་ཆང་གི་བཏུང་བ་
སྟེ་ལྔ་པོ་དག་ལས་ལྡོག་པར་བྱའོ། །དགེ་བསྙེན་གྱི་སྡོམ་པ་རྫོགས་པར་ཐོབ་པའི་ཡན་ལག་ཚང་བ་
ནི། དད་པ་དང་། བུད་མེད་དང་སྐྱེས་པའི་དབང་པོ་མ་ཚང་མེད་པ་དང་། མཚམས་མེད་པ་ལྔ་ལ་སོགས་པ་ཡང་སྤངས་
པའོ། ། ཆོ་ག་བཞིན་ནི། དང་པོར་སྟོན་པ་ལ་ཕྱག་འཚལ་དུ་གཞུག་གོ། །དེའི་འོག་ཏུ་སློབ་དཔོན་ལ་ཕྱག་འཚལ་དུ་
བཅུག་ནས། མདུན་དུ་ཙོག་ཙོག་པུར་འདུག་ཏུ་བཅུག་སྟེ། ཐལ་མོ་སྦྱོར་དུ་བཅུག་ནས་དེས་རྗོད་པའི་རྗེས་སུ་བཟླས་པས་
འདི་སྐད་བརྗོད་པར་བྱའོ། །བཙུན་པ་དགོངས་སུ་གསོལ། བདག་མིང་འདི་ཞེས་བགྱི་བ་དུས་འདི་ནས་བཟུང་སྟེ། ཇི་
སྲིད་འཚོའི་བར་དུ། རྐང་གཉིས་རྣམས་ཀྱི་མཆོག་སངས་རྒྱས་ལ་སྐྱབས་སུ་མཆིའོ། །འདོད་ཆགས་དང་བྲལ་བ་རྣམས་
ཀྱི་མཆོག་ཆོས་ལ་སྐྱབས་སུ་མཆིའོ། །ཚོགས་རྣམས་ཀྱི་མཆོག་དགེ་འདུན་ལ་སྐྱབས་སུ་མཆིའོ། །བདག་ཇི་སྲིད་འཚོའི་
བར་དུ་དགེ་བསྙེན་དུ་བཙུན་པས་གཟུང་དུ་གསོལ། དེ་བཞིན་དུ་ལན་ལན་གཉིས་ལན་གསུམ་དུ་བཟླས། ཚིག་གསུམ་པ་
ལ་སློབ་དཔོན་གྱིས་ཞེས་བརྗོད་པར་བྱའོ། །སློབ་དཔོན་གྱིས་ཐབས་ཡིན་ནོ་ཞེས་དང་། དེས་ལེགས་སོ་ཞེས་བརྗོད་པར་

31
སྡོམ་པ་བརྒྱད་པའི་མཆན་འགྲེལ་
བྱའོ། །དེ་ནི་དགེ་བསྙེན་གྱི་སྡོམ་པ་སྦྱིན་པའོ། །དེའི་འོག་ཏུ་བསླབ་པ་བརྗོད་པ་ཁས་བླང་བའི་ཚུལ་གྱིས་བྱའོ། །འདི་
ལྟར་བྱ་སྟེ། སློབ་དཔོན་དགོངས་སུ་གསོལ། ཇི་ལྟར་འཕགས་པ་དགྲ་བཅོམ་པ་དེ་དག་གིས་ཇི་སྲིད་འཚོའི་བར་དུ་སྲོག་
གཅོད་པ་སྤངས་ཏེ། སྲོག་གཅོད་པ་ལས་སླར་ལྡོག་པ་དེ་བཞིན་དུ། བདག་མིང་འདི་ཞེས་བགྱི་བས་ཀྱང་དུས་འདི་ནས་
བཟུང་སྟེ། ཇི་སྲིད་འཚོའི་བར་དུ་སྲོག་གཅོད་པ་སྤངས་ཏེ། སྲོག་གཅོད་པ་ལས་སླར་ལྡོག་པ་བགྱིའོ། །ཡན་ལག་དང་པོ་
འདིས་བདག་འཕགས་པ་དགྲ་བཅོམ་པ་དེ་དག་གི་བསླབ་པ་ལ་རྗེས་སུ་སློབ་བོ། རྗེས་སུ་སྒྲུབ་བོ། རྗེས་སུ་བགྱིད་དོ། །
གཞན་ཡང་ཇི་ལྟར་འཕགས་པ་དགྲ་བཅོམ་པ་དེ་དག་གིས་ཇི་སྲིད་འཚོའི་བར་དུ་མ་བྱིན་ལེན་པ་དང་། འདོད་ལོག་པར་
གཡེམ་པ་དང་། རྫུན་དུ་སྨྲ་བ་དང་། འབྲུའི་ཆང་དང་བཅོས་པའི་ཆང་མྱོས་པར་འགྱུར་བ་བག་མེད་པའི་གནས་སྤངས་ཏེ།
འབྲུའི་ཆང་དང་བཅོས་པའི་ཆང་མྱོས་པར་འགྱུར་བ་བག་མེད་པའི་གནས་ལས་སླར་ལྡོག་པ་དེ་བཞིན་དུ། བདག་མིང་འདི་
ཞེས་བགྱི་བས་ཀྱང་དུས་འདི་ནས་བཟུང་སྟེ། ཇི་སྲིད་འཚོའི་བར་དུ་མ་བྱིན་ལེན་པ་དང་། འདོད་ལོག་པར་གཡེམ་པ་
དང༌། རྫུན་དུ་སྨྲ་བ་དང་། འབྲུའི་ཆང་དང་བཅོས་པའི་ཆང་མྱོས་པར་འགྱུར་བ་བག་མེད་པའི་གནས་སྤངས་ཏེ། འབྲུའི་
ཆང་དང་བཅོས་པའི་ཆང་མྱོས་པར་འགྱུར་བ་བག་མེད་པའི་གནས་ལས་སླར་ལྡོག་པ་བགྱིའོ། །ཡན་ལག་ལྔ་པ་འདིས་
བདག་འཕགས་པ་དགྲ་བཅོམ་པ་དེ་དག་གི་བསླབ་པ་ལ་རྗེས་སུ་སློབ་བོ། རྗེས་སུ་སྒྲུབ་བོ། རྗེས་སུ་བགྱིད་དོ། །སློབ་
དཔོན་གྱིས་ཐབས་ཡིན་ནོ་ཞེས་བརྗོད་པར་བྱའོ། །དགེ་བསྙེན་གྱིས་ལེགས་སོ་ཞེས་བརྗོད་པར་བྱའོ། །ཐམས་ཅད་ལས་
ལྡོག་པར་ནུས་པ་མེད་ན་ཡང་རེ་རེ་ལ་ཡང་ངེས་པར་སྔོན་དུ་སོང་བ་ལས་ལོག་ན་འབྲས་བུ་ཆེན་པོ་ཉིད་དོ། །ཅི་སྟེ་དགེ་
བསྙེན་གྱི་སྡོམ་པ་འདི་ལེན་པ་ན་རང་བཞིན་གྱི་ཁ་ན་མ་ཐོ་བ་བཞི་དང་། བཅས་པའི་ཁ་ན་མ་ཐོ་བ་ལྔ་རྣམས་ཏེ། ཆང་གི་
བཏུང་བ་ལས་ལྡོག་ན་དགེ་བ་བཅུའི་ལས་ཀྱི་ལམ་ལ་འཇུག་པ་ཡིན་ཞེ་ན། དེ་བརྗོད་པ། རྫུན་གྱི་ཚིག་ལས་
སྙ11
ལྡོག་པར་བཤད་པ་དེ་ཡིས་ནི་ཚིག་གི་ཉེས་པའི་ཕྱོགས་གཅིག་གཟུང་བའི་ཕྱིར། ཚིག་དེ་ཡི་སྐྱོན་ནི་གཞན་
ཕྲ་མ་དང་། ཚིག་རྩུབ་དང་བ
 ། ཚིག་འཁྱལ་ལས་ཀྱང་ལྡོག་པར་བྱ་སྟེ། གཅིག་གི་ཚིག་ནི་ཚིག་གི་ཉེས་
པའི་རིགས་ལས་ལྡོག་པས་སོ། །གལ་ཏེ་དེ་ལྟར་ན་རྫུན་གྱི་ཚིག་གཅིག་ཁོ་ན་བསླབ་པའི་ཚོགས་བསྟན་པ་ལ་བརྗོད་
དེ། ཡང་ཕྲ་མ་ལ་སོགས་ཡང་མ་ཡིན་ཞེ་ན། རྫུན་གྱི་ཚིག་ལས་ལྡོག་པར་བཤད་པ་དེ་ཡང་རྫུན་གྱི་ཚིག་ནི་
ཤིན་ཏུ་སྨད་པའི་ཕྱིར་ཏེ། འཇུག་པ་ཙམ་གྱིས་སྡིག་པ་གཞན་ཐམསཅད་ལ་འཇུག་པས་སོང་རང་། །དེ་གསུངས་པ།
ཆོས་གཅིག་ལས་ནི་འདས་གྱུར་ཅིང་། །འཇིག་རྟེན་ཕ་རོལ་ལས་བརྒལ་བའི། །ལུས་ཅན་རྫུན་དུ་སྨྲ་བ་ཡིས། །འདི་ན་
སྡིག་པ་མི་བྱ་མེད། །ཅེས་པས་སོ། །དེ་ལྟར་ཡིན་ན་ལུས་དང་ངག་གི་ཉེས་པར་སྤྱོད་པ་ལས་ལྡོག་པས། ཡིད་ཀྱི་ཉེས་
པར་སྤྱོད་པ་ལས་ལྡོག་པ་ཡང་ཇི་ལྟར་གྲུབ་ཅེ་ན། གང་ཕྱིར་ལུས་ངག་མི་དགེ་ལས་ལྡོག་པ་ནི་མ་

32
 དཔྱད་རྩོམ་ཕྱོགས་སྒྲིག
ཆགས་པ་དང་ཞེ་སྡང་མེད་པ་དང་གཏི་མུག་མེད་པའི་ཡིད་ཀྱི་དགེ་བ་ལས་འགྲུབ་པར་འགྱུར་ཏེ། ཡིད་ནི་སྔོན་
དུ་སོང་བའི་ཆོས་ཞེས་བྱ་བའི་ཚིག་ལས་སོ། །དེ་ཕྱིར་བརྣབ་སེམས་དང་གནོད་པའི་སེམས་དང་ལོག་
པར་ལྟ་བ་ལས་ལྡོག་པ་རྣམས་གྲུབ་པ་ཡིན་ཏེ། བརྣབ་སེམས་ནི་གང་ལ་ཕ་རོལ་གྱི་བུད་མེད་དང་། ནོར་
ལ་སོགས་པ་དེ་བདག་གིས་གྱུར་ཅིག་ཅེས་འདོད་པ་ངན་པའོ། །གནོད་པའི་སེམས་ནི་སེམས་ཅན་འདི་རྣམས་ལ་རྒྱོབ་ཅིག་
ཅེས་བྱ་བ་ལ་སོགས་པའི་རྣམ་པར་སེམས་རྩུབ་པའོ། །ལོག་པར་ལྟ་བ་ནི་ལས་དེའི་འབྲས་བུ་ལ་སོགས་པ་ལ་སྐུར་པ་
འདེབས་པའི་ཉོན་མོངས་པ་ཅན་འཆལ་བའི་ཤེས་རབ་བོ། །གལ་ཏེ་དེ་ལྟར་ན་ཡན་ལག་བཅུ་གཅིག་གི་དགེ་བསྙེན་གྱི་སྡོམ་
པར་འགྱུར་ཏེ་ཇི་ལྟར་ཡན་ལག་ལྔར་འགྱུར་ཞེ་ན། ཡན་ལག་ལྔ་ཡི་དགེ་བསྙེན་གྱི་སྡོམ་པ་ཞེས་བཅོམ་ལྡན་
འདས་ཀྱིས་བཤད་པ་ཉིད་ནི་རེ་ཞིག་བློ་ཆུང་བ་རྣམས་གཞུག་པ་རུ་ནི་འདོད་པ་སྟེ། རིམ་གྱིས་མི་དགེ་བ་
གཞན་རྣམས་ལས་ཀྱང་ལྡོག་པར་ནུས་སོ་ཞེས་དགོངས་པས་སོ། །ཡང་བཅུ་གཅིག་པོ་ཐམས་ཅད་དམ། ཡང་ཁ་
ཅིག་གིས་སྡོམ་པ་ཉམས་པར་བྱེད་ཅེ་ནསར་། ལྟོ་ན་གནས་པའམ་ཕྱིར་བྱུང་བའི་མི་རྣམས་ལ་སྨན་དང་མཚོན་ལ་སོགས་
པས་གསོད་པ་དང་། མི་གཞན་གྱི་དངོས་པོ་རྐུ་ན་ཀཱརཀྵཔ་ཎའི་བཞི་ཆའམ་དེའི་རིན་ཙམ་གྱི་རིན་ཐང་
ཡོངས་སུ་རྫོགས་པ་དང་། གཞན་བུད་མེད་དེས་ཁས་ལེན་པས་སམ་སྟོབས་ཀྱིས་བདག་གིར་
བྱེད་པ་དང་། གཞན་གྱི་སེམས་ཤེས་པ་སོགས་བདག་ལ་ཡོད་དོ་ཞེས་དམ་བཅས་པའི་རྫུན་ཚིག་སྨྲ་བ་བཞི་ནི་མབཅས་
སྡོམ་པ་ཉམས་པའི་རྒྱུ་རྣམས་སོ། །ཅི་སྟེ་དགེ་བསྙེན་འདི་བཞི་པོ་རྣམས་ལས་ལྟུང་བའི་ཆོས་གཅིག་
བྱུང་བས་ཕམ་པ་བྱུང་བའི་དགེ་སློང་སྣོད་མ་ཡིན་པ་བཞིན་དུ་མཐོང་བའི་ཆོས་ལ་སླར་ཡང་སྡོམ་པ་ལེན་ནམ་མ་ཡིན་ཞེ་ན
སྡོམ་པ་སླར་ཡང་བླང་བར་བྱ་སྟེ། སྡོམ་གནས་བླ་མ་མཁས་པ་ལས། །ཞེས་སྔར་བཤད་པ་དེ་འདྲ་
བའི་གང་ཟག་ཉིད་ལས་དགེ་བསྙེན་གྱི་སྡོམ་པའི་གོ་རིམ་ཇི་ལྟ་བར་བླང་དགོས་སོ། །བྱང་ཆུབ་སེམས་དཔའི་
སྡོམ་པ་བཞིན་སླར་རང་ཉིད་ནི་མ་ཡིན་ཏེ། སོ་སོར་ཐར་པའི་སྡོམ་པ་ནི་གཞན་གྱི་རྣམ་པར་རིག་བྱེད་ལས་ཐོབ་པར་འདོད་
དོ། །འོ་ན་ཆོས་གཞན་ཉམས་ན་ཇི་ལྟར་བྱ་ཞེ་ན། དེ་ལས་གཞན་སྲོག་གཅོད་པ་སོགས་དང་། ཕྲ་མ་དང་། ཆང་
བཏུང་བ་དག །ལྟུང་བ་ཇི་ལྟ་བྱུང་བར་ངེས་པར་བྱས་ནས་ནི་དངོས་སུ་བསྒྲགས་ཏེ་བཤགས་པར་བྱའོ། །
གང་ཟག་གང་ལ་བཤགས་ན། ངག་གི་རྣམཔར་རིག་བྱེད་དང་དེའི་དོན་རྟོགས་པའི་སྟོབས་དང་ལྡན་པ་དང་། སྡོམ་པ་

སྡོམ་པ་བརྒྱད་པའི་མཆན་འགྲེལ་
དང་ལྡན་པའི་མཁས་པ་ལའོ། །དེ་ཡང་དབུས་སུ་འདོམ་གང་དུ་བླ་གོས་ཕྱོགས་གཅིག་ཏུ་བྱས། ཙོག་ཙོག་པོའམ་
པུས་མོ་གཡས་པའི་ལྷ་ང་ས་ལ་བཙུགས་ཏེ། ཐལ་མོ་སྦྱར་ནས་དངོས་པོ་བསྒྲགས་ཏེ་བཤགས་པར་བྱའོ། །དེའི་བཤགས་
པ་བརྗོད་པ་འདི་ཡིན་ཏེ། བཙུན་པ་དགོངས་སུ་གསོལ། བདག་མིང་འདི་ཞེས་བགྱི་བས། དགེ་བསྙེན་ལ་ཇི་སྐད་བརྗོད་
པ་ལྟུང་བའི་གཞི་དང་ལྡན་པས། དེ་གཅིག་ཏུ་བཟླུམས་ནས་བཙུན་པའི་མདུན་དུ་བཤགས་པར་བགྱིའོ། །བཤགས་ན་བདེ་
བ་ལ་རེག་པར་གནས་པར་འགྱུར་གྱི། མ་འཐོལ་མ་བཤགས་ན་ནི་མི་འགྱུར་རོ། །ཞེས་བརྗོད་པར་བྱའོ། །རིགས་ཀྱི་བུ་
ཁྱོད་ཀྱིས་ལྟུང་བ་མཐོང་ངམ། འདིས་བརྗོད་པ། མཐོང་ལགས་སོ། །སླར་ཡང་དེས་བརྗོད་པ། ཕྱིན་ཆད་སྡོམ་
མམ། སླར་འདིས། སྡོམ་ལགས་སོ། ཤིན་ཏུ་ལེགས་པར་སྤྱི་བོས་ལེན་ཏོ། །ཤེས་ཤིང་མཐོང་བ་དང་། དྲན་པ་ན་
ཆོས་ཇི་ལྟ་བ་དང་། འདུལ་བ་ཇི་ལྟ་བ་བཞིན་དུ་བགྱིད་དོ། །འདི་ལྟར་ལན་གསུམ་མོ། །དེ་ལས་གཞན་སྲོག་གཅོད་པ་ལ་
སོགས་པའི་ཡན་ལག་མ་ཚང་བ་དང་། ཕྲ་མ་ལ་སོགས་པའི་ཡན་ལག་མ་ཚང་བའི་ཡང་བ་རྣམས་ཡང་དག་
པར་བསྡམ་པར་བགྱིའོ་ཞེས་སེམས་བསྐྱེད་པར་བྱ་སྟེ། རྒྱུབཤགས་པར་མི་བྱ་བ་ནི་བསྡམས་པ་ཙམ་གྱིས་ལྡང་བའི་ཕྱིར་
། སྒོ་དྲུག་པའི་
ལས་ཀྱི་སྒྲིབ་པ་ཐམས་ཅད་སྦྱང་བའི་དོན་དུ་ཡང་ཕུང་པོ་གསུམ་པའི་ཆོས་ཀྱི་རྣམ་གྲངས་དང་
རོ། །
གཟུངས་ཉིན་མཚན་དུ་ལན་དྲུག་ཏུ་རྟག་ཏུ་གདོན་པར་བྱའོ། །ལྡོག་པའི་ཚུལ་ཁྲིམས་བཤད་ནས་འཇུག་པའི་ཚུལ་ཁྲིམས་ལ་
འདི་ལྟར་བརྗོད་པའི་རིམ་པས་སྡོམ་པའམ་ལྡོག་པའི་ཚུལ་ཁྲིམས་ལ་གནས་པ་སྟེ་
གུས་པར་བྱེད་དེ། 
བརྟན་པོར་གྱུར་ནས། འཇུག་པའི་ཚུལ་ཁྲིམས་ཏེ། སདང་བསམས་ཐོས་པ་དང་བསམ་པ་ལ་སོགས་པའི་ངོ་བོ་དང་། སྦྱིན་པ་ལ་
། ལྡོག་པའི་
སོགས་པའི་རང་བཞིན་ལ་ཡང་སྟོབས་སམ་ནུས་པ་ཇི་ལྟ་བ་བཞིན་དུ་གུས་པར་བྱ་སྟེ
ཚུལ་ཁྲིམས་དེ་དང་འཇུག་པའི་ཚུལ་ཁྲིམས་དེའི་སྦྱོར་བ་སྟེ་འབྲེལ་བས། བདག་གི་དོན་ཕུན་སུམ་ཚོགས་པའི་
འབྲས་བུ་སྣ་ཚོགས་པ་དེས་ནི་སྟེར་བར་བྱེད་དོ། །ད་ནི་མཇུག་བསྡུ་བ་ནི། ཚུལ་ཁྲིམས་རྣམ་པ་གཉིས་
འདི་ལ་འབད་དེ་སྦྱར་བར་བྱ་སྟེ། ལྷ་དང་མིར་བཅས་པའི་བདེ་འགྲོ་ཡང་ནི་འདོད་པ་ཡིས་
སོ། ཡང་སྒྲས་ཐར་པར་འདོད་པ་ཡིས་ནི་འབད་པར་བྱ་བ་ལྟ་ཅི་སྨོས་ཞེས་པའི་དོན་ཏོ། །ཁྲེ་ཡི་མྱུ་གུའི་རྒྱུ་རུ་
ནི། སཱ་ལུའི་ས་བོན་གང་དུ་མཐོང་སྟེ། ཁ་ཅིག་ཏུ་ནི་རིག་ཅིང་ཤེས་པ་མ་ཡིན་ནོ། །རྒྱུ་དང་འབྲས་བུ་
དེ་བཞིན་དུ་བདེ་འགྲོའི་རྒྱུ་ཚུལ་ཁྲིམས་ཀྱང་ཇི་ལྟར་ན་ངན་འགྲོར་སྐྱེ་བའི་རྒྱུར་འགྱུར་ཞེས་བསམས་
ངེས་པའི་ཕྱིར་རོ། །
པའོ། །དགེ་བསྙེན་གྱི་སྡོམ་པ་བརྒྱད་པ། སློབ་དཔོན་ཆེན་པོ་པུནེ་ཤི་སྟེ་བསོད་ནམས་

34
 དཔྱད་རྩོམ་ཕྱོགས་སྒྲིག
དཔལ་གྱིས་མཛད་པ་རྫོགས་སོ། ། རྒྱ་གར་གྱི་མཁན་པོ་དེ་ཉིད་དང་། ལོ་ཙཱ་བ་
དགེ་སློང་དར་མ་གྲགས་ཀྱིས་བསྒྱུར་བའོ།། ། །
འདིའང་རང་འགྲེལ་གཞིར་བཟུང་ཞིང་། ཀརྨ་ཤ་ཏཾ་ལས་སྡོམ་པ་འབོགས་ཆོག་བཏུས་
ཏེ། སྙིགས་དུས་བསྟན་པའི་གསལ་བྱེད་མཁན་ཆེན་དོན་བརྒྱུད་ཉི་མའི་གསུང་གི་སྣང་བ་
ལས། ཤཱཀྱའི་རྗེས་འཇུག་བན་སྤྲང་བསྟན་འཛིན་རྒྱལ་མཚན་གྱིས་བཏབ་པའོ། །དགེ་ལེགས་
འཕེལ།། །།

35
༄༅། །དགེ་བསྙེན་གྱི་སྡོམ་པ་བརྒྱད་པའི་གཞུང་དོན་གནད་བསྡུས་
སྟག་མོ་མཆོངས་སྟབས་ཞེས་བྱ་བ་
བཞུགས་སོ། །
གསང་གསུམ་མི་ཟད་རྒྱན་གྱི་འཁྲི་ཤིང་རྩེར། །
ལེགས་བཤད་མེ་ཏོག་འབར་བའི་ཆ་རེར་ཡང་། །
ཉོན་མོངས་ནད་སེལ་ཟིལ་དངར་འབུམ་འཛག་པ། །
མཚུངས་མེད་སྟོན་པའི་ཞབས་པད་སྤྱི་བོར་ལེན། །
དེ་ཡང་ཇི་སྐད་དུ། དཔལ་ལྡན་ཟླ་བ་གྲགས་པའི་ཞལ་སྔ་ནས། སོ་
སོའི་སྐྱེ་བོ་རྣམས་དང་གསུང་སྐྱེས་དང་། །རང་བྱང་ཆུབ་ལ་བདག་ཉིད་ངེས་
རྣམས་དང་། །རྒྱལ་སྲས་རྣམས་ཀྱི་ངེས་པར་ལེགས་པ་དང་། །མངོན་མཐོའི་
རྒྱུ་ནི་ཚུལ་ཁྲིམས་ལས་གཞན་མེད། །ཅེས་གསུངས་པ་ལྟར། ཚུལ་ཁྲིམས་ནི་
ཕྱི་མར་མངོན་མཐོ་དང་ངེས་ལེགས་ཐོབ་པའི་རྒྱུར་འགྱུར་བ་ཙམ་དུ་མ་ཟད།
ཚེ་འདིར་ཡང་ཞི་གནས་ཀྱི་ཉམས་བཟང་པོ་སྐྱེ་དགོས་ནའང་ཚུལ་ཁྲིམས་ཀྱི་
བསླབ་པ་ལ་མ་བརྟེན་པར་ཡོང་ཐབས་མེད་དེ། ཇོ་བོ་རྗེས། ཞི་གནས་ཡན་
ལག་རྣམས་ཉམས་པས། །ལོ་ནི་སྟོང་ཕྲག་དག་གིས་ཀྱང་། །ཏིང་འཛིན་
འགྲུབ་པར་མི་འགྱུར་རོ། །ཞེས་གསུངས་པའི་ཡན་ལག་གཙོ་བོ་ཡང་ཚུལ་
ཁྲིམས་སྲུང་བར་བཤད་ཅིང་། དེ་བཞིན་སྤྱོད་འཇུག་ལས། ཞི་གནས་རབ་ཏུ་
ལྡན་པའི་ལྷག་མཐོང་གིས། །ཉོན་མོངས་རྣམ་པར་འཇོམས་པར་ཤེས་བྱས་ཏེ།

36
 དཔྱད་རྩོམ་ཕྱོགས་སྒྲིག
ཞེས་གསུངས་པ་རྣམས་ཀྱིས་ཤེས་སོ། །གསང་སྔགས་ཀྱི་ཉམས་རྟོགས་ཀྱང་
ཚུལ་ཁྲིམས་ལ་རག་ལས་ཏེ། རྒྱུད་དཔུང་བཟང་ལས། ཚུལ་ཁྲིམས་འཆལ་
ལ་ཐུབ་དབང་གིས། །སྔགས་འགྲུབ་པར་ཡང་མ་གསུངས་སོ། །ཞེས་འབྱུང་
བའི་ཕྱིར་རོ། །
ཚུལ་ཁྲིམས་ཞེས་པ་དེ་ལ་རྣམ་གྲངས་མང་ཡང་། མི་དགེ་བཅུ་སྤོང་
གི་ཚུལ་ཁྲིམས་ནི། སྡོམ་པ་ཐམས་ཅད་ཀྱི་སྲོག་ཤིང་ལྟ་བུ་ཡིན་པས། སོ་ཐར་
རིས་བརྒྱད་ཀྱི་སྐབས་སུའང་བསྙེན་པར་རྫོགས་པ་རྣམས་ཀྱིས་ལུས་ངག་གི་མི་
དགེ་བདུན་སྤོང་བར་ཁས་བླངས་པས། སྤོང་བ་བདུན་ལྡན་ཞེས་གྲགས་ལ།
བསྙེན་པར་མ་རྫོགས་པའི་སྡོམ་ལྡན་རྣམས་ཀྱིས་ཀྱང་སྡོམ་པའི་གཙོ་བོ་སྤོང་བ་
བཞི་ཙམ་སྤོང་བར་ཁས་བླངས་པས། སྤོང་བ་བཞི་ལྡན་ཞེས་གྲགས། སོ་
སོའི་མི་དགེ་བ་ལྷག་མ་རྣམས་ནི་བསྙེན་པར་རྫོགས་མ་རྫོགས་གཉིས་ཀས་
བླངས་པའི་ཕྱོགས་མཐུན་ཞེས་ཡིད་ཀྱི་བསྡམ་བྱར་བཞེད་དོ། །དེ་ལས་རབ་ཏུ་
བྱུང་བའི་ཕྱོགས་གཏོགས་ཀྱི་བསླབ་བྱ་ནི་གཞན་དུ་རྒྱས་པར་གསལ་ལ།
སྐབས་འདིར་ཁྱིམ་པའི་ཕྱོགས་གཏོགས་དགེ་བསྙེན་གྱི་བསླབ་བྱ་གཙོ་བོར་སྟོན་
པའི་དགེ་བསྙེན་གྱི་སྡོམ་པ་བརྒྱད་པ་ཞེས་བྱ་བ་རྒྱ་གར་གྱི་པཎྜི་ཏ་ཆེན་པོ་རྡོ་རྗེ་
གདན་པ་པུརེ་བྲིས་༼སྡེ་བསྟན་དུ་སུ་ན་ཡ་ཤྲཱི་ཞེས་འདུག་ཀྱང་དཔེ་འགར་མཚན་འདི་བཞིན་སྣང་བས་བསོད་
ནམས་དཔལ་ཞེས་སོ།༽མཛད་པ་འདི་ཉིད་འཆད་པ་ལ་དོན་རྣམ་པ་གསུམ་སྟེ། ཀླད་
དོན། གཞུང་དོན། མཇུག་དོན་ནོ། །
དང་པོ་ལ་ལྔ་ལས། དང་པོ་མཚན་རྒྱ་སྐད་དུ་སྨོས་པ་ནི། རྒྱ་གར་

37
སྡོམ་པ་བརྒྱད་པའི་གཞུང་དོན་གནད་བསྡུས་
སྐད་དུ། ཨུ་པ་སི་ཀ་སམྦ་རཀ །གཉིས་པ་མཚན་བོད་སྐད་དུ་སྨོས་པ་ནི།
བོད་སྐད་དུ། དགེ་བསྙེན་གྱི་སྡོམ་པ་བརྒྱད་པ། གསུམ་པ་སྐད་གཉིས་ཤན་
སྦྱར་བ་ནི། ཨུ་པ་སི་ཀ་དགེ་བསྙེན། སམྦྷ་ར་སྡོམ་པ། ཨ་ཀ་བརྒྱད་པའོ།།
བཞི་པ་མཚན་དོན་འགྲེལ་བ་ནི། ཨུ་པ་ནི་ཉེ་བའམ་བསྙེན་པ་ཡིན་ལ། སི་ཀ་
ནི་དགེ་བ་ཡིན་པས་དགེ་བསྙེན་ཞེས་བྱ་སྟེ། དགེ་ལེགས་བཤེས་གཉེན་གྱིས་
མཛད་པའི་གཞི་འགྲེལ་ལས། དགེ་བའི་ཆོས་ལ་བསྙེན་བཀུར་བྱེད་པའི་ཕྱིར་
དང་བསླབ་པའི་གཞི་ཇི་སྐད་གསུངས་པ་དག་སྲུང་བར་བྱེད་པའི་ཕྱིར་རོ་ཞེས་
པས་སོ། །
དགེ་བསྙེན་ལ་དབྱེ་ན། མཛོད་འགྲེལ་ལས་ལྔ་གསུངས་ཏེ། སྐྱབས་
གསུམ་འཛིན་པའིདགེ་བསྙེན། སྣ་གཅིག་སྤྱོད་པ། སྣ་འགའ་སྤྱོད་པ། ཕལ་
ཆེར་སྤྱོད་པ། ཡོངས་རྫོགས་དགེ་བསྙེན་ནོ། །དེའི་སྟེང་དུ་ལུང་རྣམ་འབྱེད་རྩ་
འགྲེལ་ལས་གསུངས་པའི་ཚངས་སྤྱོད་དགེ་བསྙེན་དང་། དཀོན་བརྩེགས་དང་
ཐུབ་པའི་དགོངས་རྒྱན་སོགས་ལས་གསུངས་པའི་གོ་མིའི་དགེ་བསྙེན་གཉིས་
བསྣན་པས། མདོ་དང་བསྟན་བཅོས་རྣམས་ནས་དགེ་བསྙེན་བདུན་བཤད་པ་
ལས། ཁ་ཆེ་བྱེ་སྨྲའི་ལུགས་ཀྱིས་ནི་དགེ་བསྙེན་མཚན་ཉིད་པ་ནི་ལྔ་པ་དང་དྲུག་
པ་གཉིས་ཁོ་ནར་བཞེད་དེ། མཛོད་ལས། སྤང་བྱ་ལྔ་བརྒྱད་བཅུ་དང་ནི། །
ཐམས་ཅད་སྤོང་བར་ནོད་པ་ལས། །དགེ་བསྙེན་དང་ནི་བསྙེན་གནས་དང་། །
དགེ་ཚུལ་ཆེད་དང་དགེ་སློང་ཉིད། །ཅེས་གསུངས་པས་སོ། །འོན་ཀྱང་མཛོད་
རང་འགྲེལ་ལས་མདོ་སྡེ་པ་ལྟར་སྣ་གཅིག་སྤྱོད་པ་སོགས་ཀྱང་དགེ་བསྙེན་གྱི་

དཔྱད་རྩོམ་ཕྱོགས་སྒྲིག
སྡོམ་པར་བཤད་པ་ལྟར་རང་ལུགས་སུ་གཟུང་ངོ༌། །
སྡོམ་པ་ནི་དགེ་བསྙེན་དེའི་སྡོམ་པ་སྟེ། དེའི་མཚན་ཉིད་ནི། ཁྱིམ་
པར་གཏོགས་པའི་སྡོམ་པ་གང་ཞིག །ཇི་སྲིད་འཚོའི་བར་དུ་སྤང་བྱ་ལྔ་གཙོ་
བོར་སྤོང་བར་ཁས་བླངས་པ་ལ་བརྟེན་ནས་ཐོབ་པའི་རིགས་སུ་གནས་པ་དེའོ།།
བརྒྱད་པ་ནི་གཞུང་ཚད་ཤོ་ལོ་ཀ་བརྒྱད་ཡོད་པས་སོ། ། །
ལྔ་པ་འགྱུར་ཕྱག་ནི། ་སངས་རྒྱས་དང་བྱང་ཆུབ་སེམས་དཔའ་ཐམས་
ཅད་ལ་ཕྱག་འཚལ་ལོ། །ཞེས་པ་སྟེ། དེ་ལ་ལོ་ཙཱ་བའི་འདོད་ཕྱག་དང་། སྡེ་
སྣོད་ངོས་འཛིན་གྱི་ཕྱག་གཉིས་ལས་འདི་ཕྱི་མ་ཡིན་ཞིང་། དེ་ཡང་མདོ་སྡེའི་
ཕྱོགས་སུ་གཏོགས་པའི་འགྱུར་ཕྱག་གོ། ། འོ་ན་གཞུང་འདི་འདུལ་བའི་ཕྱོགས་
སུ་གཏོགས་པ་མ་ཡིན་ནམ་ཞེ་ན། བདེན་མོད་ཀྱང་། བྱང་ཆུབ་སེམས་དཔའི་
མདོ་སྡེ་དུ་མ་ནས་ཁྱིམ་པའི་རྟེན་ཅན་གྱི་བྱང་སེམས་རྣམས་ཀྱི་ངོར་བསླབ་བྱ་འདི་
དག་རྒྱས་པར་གསུངས་པའི་ཕྱིར་མདོ་སྡེའི་ཕྱོགས་གཏོགས་སུ་བཞག་པ་ལ་
འགལ་བ་མེད་དོ། །
གཉིས་པ་གཞུང་དོན་ལ་གསུམ། ལྡོག་པའི་ཚུལ་ཁྲིམས། འཇུག་
པའི་ཚུལ་ཁྲིམས། དེ་གཉིས་ཀྱི་ཕན་ཡོན་བསྟན་པའོ། །དང་པོ་ལ་སྤང་བྱ་
སྤོང་བའི་ཚུལ་ཁྲིམས་ངོས་བཟུང་བ་དང་། ཚུལ་ཁྲིམས་ཉམས་ན་གསོ་བའི་
ཐབས་བསྟན་པ་གཉིས་སོ། །དང་པོ་ལ་ཁས་བླངས་ཀྱི་སྤང་བྱ་བཤད་པ་དང་།
ཕྱོགས་མཐུན་གྱི་སྤང་བྱ་བཤད་པ་གཉིས་ལས། དང་པོ་ནི། སྡོམ་གནས་བླ་
མ ཤོ་ལོ་ཀ་གཅིག་དང་ཚིག་རྐང་གཉིས། གཉིས་པ་ལ་ངག་གི་མི་དགེ་བ་

39
སྡོམ་པ་བརྒྱད་པའི་གཞུང་དོན་གནད་བསྡུས་
གསུམ་དང་། ཡིད་ཀྱི་མི་དགེ་བ་གསུམ་གྱི་ཕྱོགས་མཐུན་གྱི་སྤང་བྱ་བསྟན་པ་
གཉིས་ལས། དང་པོ་ནི། རྫུན་གྱི་ཚིག་ལས: ཤོ་ལོ་གཅིག །གཉིས་པ་ནི།
གང་ཕྱིར་ལུས་ངག ཤོ་ལོ་ཀ་གཅིག་དང་ཚིག་རྐང་གཉིས། གཉིས་པ་
ཉམས་ན་གསོ་ཚུལ་ལ། ཉམས་ཚུལ་དང་། གསོ་ཚུལ་གཉིས་ལས། དང་
པོ་ནི། མི་གསོད་པ་དང ཤོ་ལོ་ཀ་གཅིག །གཉིས་པ་གསོ་ཚུལ་ནི།
སྡོམ་པ་སླར་ཡང༔ ཤོ་ལོ་ཀ་གཅིག།གཉིས་པ་འཇུག་པའི་ཚུལ་ཁྲིམས་ནི།
འདི་ལྟར་སྡོམ་པའི༴ ཤོ་ལོ་ཀ་གཅིག །གསུམ་པ་དེ་གཉིས་ཀྱི་ཕན་ཡོན་
བསྟན་པ་ནི། འདི་ལ་འབད་དེ ཤོ་ལོ་ཀ་གཅིག་གོ། །གསུམ་པ་མཇུག་གི་
དོན་ལ་མཛོད་བྱང་དང་། འགྱུར་བྱང་སྨོས་པ་གཉིས་ལས། དང་པོ་ནི། དགེ་
བསྙེན་གྱི་སྡོམ་པ་བརྒྱད་པ། སློབ་དཔོན་ཆེན་པོ་པནྱ་ཤྲཱིས་མཛད་པ་རྫོགས་སོ།།
གཉིས་པ་ནི། རྒྱ་གར་གྱི་མཁན་པོ་དེ་ཉིད་དང་། ལོ་ཙཱ་བ་དགེ་སློང་དར་མ་
གྲགས་ཀྱིས་བསྒྱུར་བའོ། ཞེས་སོ། །
འདིར་ཞར་བྱུང་འཕྲོས་དོན་ཅུང་ཟད་སྨོས་ན། དེ་ཡང་དགེ་བསྙེན་གྱིས་
སྲོག་གཅོད་པ་དང་། མ་བྱིན་པ་ལེན་པ་དང་། རྫུན་སྨྲ་བ་གསུམ་སྤྱད་ན། རྩ་
བའི་ལྟུང་བའི་དངོས་གཞིའི་ཡན་ལག་རྫོགས་ཚུལ་ནི་རབ་བྱུང་གི་ཕམ་པ་དང་
ཁྱད་པར་མེད་པར་མངོན་ཏེ། རྩ་བ་ལས། མི་གསོད་པ་དང་དངོས་པོ་རྐུ། །
ཡོངས་སུ་རྫོགས་དང་གཞན་བུད་མེད། །བདག་གིར་བྱེད་དང་རྫུན་ཚིག་སྨྲ། །
སྡོམ་པ་ཉམས་པའི་རྒྱུ་རྣམས་སོ། །ཞེས་དང་། དེའི་ཐད་ཀྱི་རང་འགྲེལ་ལས།
ལྟོ་ན་གནས་པའམ་ཕྱིར་བྱུང་བའི་མི་རྣམས་ལ་སྨན་དང་མཚོན་ལ་སོགས་པས་

དཔྱད་རྩོམ་ཕྱོགས་སྒྲིག
ཚེའི་བར་ཆད་ཀྱི་རྒྱུ་ནི་ལྟུང་བའི་ཆོས་གཅིག་གོ། །ཡོངས་སུ་རྫོགས་པའི་ཀར་
ཥཔ་ན་བཞི་ཆའམ་དེའི་རིན་གྱི་དངོས་པོ་འཕྲོག་པ་ནི་གཉིས་པའོ། །བརྫུན་སྨྲ་
བའི་ཆོས་བརྗོད་པ་གཞན་གྱི་སེམས་ཤེས་པ་ལ་སོགས་པ་བདག་ལ་ཡོད་དོ་ཞེས་
དམ་བཅས་པ་ནི་བཞི་པའོ། །ཞེས་གསུངས་པའི་ཕྱིར་རོ། །རྩ་བའི་ལྟུང་བ་
གསུམ་པ་ནི་དང་པོ་ནས་ལོག་གཡེམ་ཙམ་ལས་མི་ཚངས་སྤྱོད་སྤོང་བར་ཁས་མ་
བླངས་པས། རང་གི་ཆུང་མར་སྤྱོད་པ་ལ་ལྟུང་བ་མི་འབྱུང་ཞིང་། དེའི་ཕྱིར་
རབ་བྱུང་དང་དངོས་གཞི་ལྟུང་བ་རྫོགས་ལུགས་ཆེས་མི་འདྲ་བས། དེ་ཉིད་
ལས། གཞན་གྱི་བུད་མེད་སྟོབས་ཀྱིས་སམ་དེའི་འདོད་པས་ཁས་ལེན་པ་ནི་
གསུམ་པོའོ། །ཞེས་གསུངས་སོ། །དེས་ན་འདིའི་རྩ་ལྟུང་དངོས་གཞི་རྫོགས་
པའི་ཚད་ནི་གཞན་གྱིས་བདག་གིར་བྱས་པའི་བུད་མེད་ཁོ་ནར་ཡིན་པར་གསལ་
ལ༑ མཐར་ཐུག་ཀྱང་ཕོ་མོ་གཉིས་ཀྱིས་དབང་པོ་གཉིས་སྤྱད་པ་ཞིག་དགོས་
པར་སྙམ་སྟེ། ས་སྡེ་སོགས་གཞུང་ཆེ་བ་དུ་མར་ལོག་གཡེམ་གྱི་མཐར་ཐུག་ལ་
གཉིས་ཀྱིས་གཉིས་སྤྱད་པ་བཞག་པའི་ཕྱིར་རོ། །དེ་ལས་གཞན་དུ་གྱུར་པའི་
བགྲོད་བྱ་མ་ཡིན་དང༌། ཡན་ལག་མ་ཡིན་དང༌། ཡུལ་མ་ཡིན་པ་དང་།
དུས་མ་ཡིན་པ་སོགས་ནི་བཤགས་པ་ཙམ་གྱིས་ལྟུང་བ་ལས་ལྡང་ནུས་པས།
སྡོམ་པ་འཇིག་པའི་རྩ་ལྟུང་དངོས་མིན་ཏེ། རང་འགྲེལ་ལས་དེ་ལས་གཞན་
པའི་སྲོག་གཅོད་པ་དང་། མི་ཚངས་པར་སྤྱོད་པ་ལ་སོགས་པའི་ལྟུང་བ་རྣམས་
ནི་དངོས་སུ་བསྒྲགས་ཏེ་བཤགས་པས་ལྟུང་བ་ལས་ལྡང་བར་བཤད་དོ། །འོན་
ཀྱང་སྐབས་འདིའི་རྩ་བ་བཞི་ལས་འདས་པ་ཡང་དགེ་སློང་གི་ཕམ་པ་དང་མི་འདྲ་

སྡོམ་པ་བརྒྱད་པའི་གཞུང་དོན་གནད་བསྡུས་
བར་བཤགས་པ་སྔོན་དུ་འགྲོ་བའི་སྒོ་ནས་སྡོམ་པ་སླར་གསོ་རུང་བས་བཤགས་
བྱའི་ཉེས་བྱས་སུ་གཏོགས་སོ། །
སྤྱིར་མི་ཚངས་སྤྱོད་དང་ལོག་གཡེམ་ལ་མུ་བཞི་སྟེ། མི་ཚངས་སྤྱོད་
ཡིན་ལ་ལོག་གཡེམ་མིན་པ་ནི། རང་གི་ཆུང་མ་ལ་ཚུལ་བཞིན་སྤྱོད་པ་དང་།
ལོག་གཡེམ་ཡིན་ལ་མི་ཚངས་སྤྱོད་མིན་པ་ནི་རྨའི་སྒོ་གསུམ་ལས་གཞན་དུ་སྤྱོད་
པ་དང་། གཉིས་ཀ་ཡིན་པ་ནི་གཞན་གྱི་བུད་མེད་ཀྱི་སྒོ་གསུམ་དང་རང་གི་ཆུང་
མའི་ཟག་བྱེད་ལས་གཞན་པའི་སྒོ་གཉིས་སུ་སྤྱོད་པ་དང་། གཉིས་ཀ་མ་ཡིན་པ་
ནི་སྲོག་གཅོད་པ་ལྟ་བུའོ། །མུ་དང་པོ་ནི་སྐབས་འདིར་དངོས་སུ་སྤོང་བར་ཁས་
མ་བླངས་པས་རང་བཞིན་གྱི་ཁ་ན་མ་ཐོ་བའི་ཉེས་པ་ལས། བཅས་པ་ལས་
འདས་པའི་ལྟུང་བ་མ་ཡིན་པའི་ཕྱིར་ལྟུང་བ་ཕྱིར་བཅོས་ཀྱིས་བཤགས་དགོས་
པའི་ཉེས་བྱས་མིན་པར་ཤེས་པར་བྱའོ། །དེ་བཞིན་དངོས་སུ་ཁས་མ་བླངས་
ཤིང་ཕྱོགས་མཐུན་གྱི་མི་དགེ་བ་ལྷག་མ་དྲུག་ལས་འདས་པའང་བཤགས་བྱའི་
ཉེས་བྱས་མ་ཡིན་ཞིང་། བསྡམ་བྱའི་ཉེས་བྱས་ཏེ། འོད་ལྡན་ལས། བསླབ་
པའི་གཞི་ལས་གཞན་བླངས་པ་དང་འདྲ་བ་རྣམས་ནི་མ་བླངས་ཀྱང་འདས་ན་
ཡིད་ཀྱིས་བསྡམ་པར་བྱ་བར་རྣམ་པར་བཞག་པ་ཡིན་གྱི། ལྟུང་བ་ནི་མ་ཡིན་
ནོ། །ཞེས་དང་། ཀུན་མཁྱེན་པདྨ་དཀར་པོས་ཀྱང་། ངག་དང་ཡིད་ཀྱི་རང་
བཞིན་གྱི་ཁ་ན་མ་ཐོ་བ་དྲུག་ནི། དགེ་བསྙེན་དང་བསྙེན་གནས་གཉིས་ཀའི་
བླངས་པའི་ཕྱོགས་མཐུན་ཡིན་པས་ཡིད་ཀྱིས་བསྡམ་པར་བྱའོ། །ཞེས་
གསུངས་པ་ལྟར་རོ། །

དཔྱད་རྩོམ་ཕྱོགས་སྒྲིག
དེས་ན་བསྙེན་པར་མ་རྫོགས་པའི་སྡོམ་ལྡན་ཁྱིམ་པའི་ཉེས་པ་རྣམས་
བསྡུ་ན། བཤགས་བྱའི་ཉེས་བྱས་དང་། བསྡམ་བྱའི་ཉེས་བྱས་གཉིས་སུ་
འདུས་ཤིང་། དབྱེ་ན་བཤགས་བྱའི་ཉེས་བྱས་ལ་རྩ་བའི་ཉེས་བྱས། ཆར་
གཏོགས་ཀྱི་ཉེས་བྱས། ཡན་ལག་གི་ཉེས་བྱས་དང་གསུམ། དང་པོ་ནི་མི་
གསོད་པ་ལྟ་བུ། གཉིས་པ་ནི་དུད་འགྲོ་གསོད་པ་ལྟ་བུ། གསུམ་པ་ནི་ཆང་
བཏུང་བ་ལྟ་བུའོ། །བསྡམ་བྱའི་ཉེས་བྱས་ལ་ཕྱོགས་མཐུན་གྱི་མི་དགེ་བ་དྲུག་
སོགས་མང་ངོ༌། །
འོ་ན་རང་འགྲེལ་ལས། ཕྲ་མ་སོགས་བཤགས་བྱ་དང་། ཕྲ་མ་
སོགས་ཡན་མ་ཚང་བ་རྣམས་བསྡམ་བྱར་བཤད་པ་ཅི་ཞེ་ན། དེའི་དོན་ནི་རྫུན་
སྨྲས་པའི་ཕྲ་མ་དང་། ཚིག་རྩུབ་དང་། ངག་འཁྱལ་གསུམ་པོ་བཤགས་བྱ་
དང་། རྫུན་གྱི་ཆའམ་ཡན་ལག་མ་ཚང་བའི་བདེན་པའི་ཕྲ་མ་སོགས་གསུམ་པོ་
བསྡམ་བྱར་དགོངས་པ་སྟེ། ཀུན་མཁྱེན་མཚོ་སྣ་བས། ཊཱིཀ་ལས་སྐུར་
འདེབས་བསྡམ་བྱར་བཤད་པ་དེ་ཡང་བདེན་པས་སྐུར་པ་བཏབ་པ་ལ་དགོངས་པ་
ཡིན་ཞེས་གསུངས་པ་ལྟར་རོ། །དེ་ལྟར་བསྡམ་བྱའི་ཉེས་བྱས་དག་ཀྱང་སྔར་
བྱས་ལ་འགྱོད་སེམས་དང་། ཕྱིནཆད་སྲོག་ལ་བབ་ཀྱང་མི་བགྱིད་པར་དམ་
བཅའ་དགོས་པར་གསུངས་པས་གལ་ཆུང་དུ་མི་བྱ་ཞིང་། སྡིག་ལྟུང་གང་ཡིན་
ཡང་དང་པོ་ནས་མི་འབྱུང་བར་འབད་པ་དང་། གལ་ཏེ་བྱུང་ནའང་བཏང་
སྙོམས་སུ་མི་བཞག་པར་གཉེན་པོ་སྟོབས་བཞིའི་སྒོ་ནས་ཉེས་པ་སྦྱོང་བའི་ཐབས་
ལ་ཚུལ་བཞིན་འབད་དགོས་ཏེ། རང་འགྲེལ་ལས། ལས་ཀྱི་སྒྲིབ་པ་ཐམས་

སྡོམ་པ་བརྒྱད་པའི་གཞུང་དོན་གནད་བསྡུས་
ཅད་སྦྱང་བའི་དོན་དུ་ཡང་ཕུང་པོ་གསུམ་པའི་ཆོས་ཀྱི་རྣམ་གྲངས་དང༌། སྒོ་
དྲུག་པའི་གཟུངས་ཉིན་མཚན་དུ་ལན་དྲུག་ཏུ་རྟག་ཏུ་གདོན་པར་བྱའོ། །ཞེས་
གསུངས་པ་ལྟར་རོ། །ཁྱད་པར་དུ་ཡན་ལག་བརྒྱད་པའི་བསྙེན་གནས་གྱི་སྡོམ་
པ་ཡང་ཚེས་བཅོ་ལྔ་དང་། ཆོ་འཕྲུལ་ཟླ་བ་སོགས་དུས་ཁྱད་པར་ཅན་རྣམས་སུ་
དགེ་བསྙེན་གྱིས་བླངས་ན་དགེ་བསྙེན་གྱི་གསོ་སྦྱོང་དུའང་འགྱུར་བར་གསུངས་
པས་ཤིན་ཏུ་གལ་ཆེ་ཞིང་། དེ་ཇི་ལྟར་བླངས་པའི་ཆོ་ག་དང་། བསྲུང་བྱ་དང་།
དུས་ཚད་སོགས་ནི་གཞན་དུ་གསལ་ལོ། །
སླར་སྨྲས་པ།
བསོད་ནམས་སྦྲང་རྩིའི་སྙིང་པོ་རྒྱུན་དུ་འཕེལ། །
འདི་ཕྱི་ཀུན་ཏུ་དགའ་བའི་བསུང་ཞིམ་འཐུལ། །
བསླབ་གཞི་ཡལ་འདབ་ལྔ་པའི་མེ་ཏོག་ནི། །
རྣམ་བཞི་འཁོར་གྱི་སྐྱེད་ཚལ་མཛེས་རྒྱན་ཡིན། །
ཞེས་དགེ་བསྙེན་གྱི་སྡོམ་པ་བརྒྱད་པའི་མཆན་འགྲེལ་གྱི་ཁ་སྐོང་ཚུལ་དུ་ས་བཅད་
ཞར་བྱུང་དང་བཅས་པ་འདིའང་། འཛི་སྒར་བྱེས་ཀྱི་གྲྭ་གསར་སློབ་གཉེར་བ་རྣམས་ཀྱི་ཆེད་
དུ། ཤཱཀྱ་དགེ་སྦྱོང་ཕྲིན་ལས་རྡོ་རྗེས། བོད་ཆུ་འབྲུག་ལོར་གནས་མཆོག་མཚོ་པདྨ་ཅན་དུ་
བྲིས་པའོ། །

44
 དཔྱད་རྩོམ་ཕྱོགས་སྒྲིག
༄༅། །དགེ་ཚུལ་གྱི་ཚིག་ལེའུར་བྱས་པ་སུམ་བརྒྱ་པའི་བསྡུས་དོན་
དཀའ་འགྲེལ་སེངྒེ་འགྱིང་ཚུལ་ཞེས་བྱ་བ་
བཞུགས་སོ། །
འཁོར་ལོས་སྒྱུར་བའི་རྒྱལ་སྲིད་རྩྭ་བཞིན་དོར། །
ཡིད་འོང་བཙུན་མོའི་འཁོར་ཚོགས་ཤུལ་དུ་བཞག །
ངེས་མེད་དབེན་པར་རྒྱུ་བའི་བསོད་སྙོམས་པ། །
གང་དེ་རྫོགས་པའི་སངས་རྒྱས་ཞེས་སུ་གྲགས། །
ཤཱཀྱའི་བསྟན་པ་དྲི་མེད་པདྨའི་ཚལ། །
ཆོས་འདུལ་ཉི་མའི་འོད་ཀྱིས་སྐྱེད་བསྲིངས་པས། །
ཚུལ་ཁྲིམས་དྲི་བསུང་ཕྱོགས་མཐར་ཁྱབ་མཛད་པ། །
འཕགས་བོད་འདུལ་འཛིན་མཆོག་རྣམས་ཕྱག་གི་གནས། །
འདིར་སྣང་མི་ཆེན་ལད་ཟློས་མ་མཛད་པས། །
ཁྲི་གདན་གོ་སའི་འཇའ་རིས་མི་བཀྲ་ཡང་། །
བདག་ཅག་སྟོན་པའི་མཛད་རྗེས་དམ་པ་རྣམས། །
ཡིད་ལ་འཁོར་གྱིན་བདག་གི་བླ་མ་དྲན། །
གང་གི་ཞལ་སྔ་འདོད་འཇོའི་བུམ་བཟང་ནས། །
ཆོས་འདུལ་བདུད་རྩིའི་སྨན་མཆོག་ཆ་ཤས་ཙམ། །
སྙིང་ལ་སིམ་པའི་བཀའ་དྲིན་ལ་བརྟེན་ཏེ། །

སུམ་བརྒྱ་པའི་བསྡུས་དོན་དཀའ་འགྲེལ་
གཞུང་འདིའི་དཀའ་གནད་འགྲེལ་ལ་སྤྲོ་བ་འཕེལ། །
དེ་ཡང་རྒྱ་གར་འཕགས་པའི་ཡུལ་དུ་ཆེན་པོ་བཞི་དང་། མཆོག་གཉིས་ཞེས་
ཡོངས་སུ་གྲགས་པའི་ཡ་གྱལ། འདུལ་བའི་བསྟན་པ་རིན་པོ་ཆེ་ཕྱོགས་མཐར་
སྤེལ་བའི་སློབ་དཔོན་ཆེན་པོ་ཤཱཀྱ་འོད་ཀྱིས་མཛད་པའི་འཕགས་པ་གཞི་ཐམས་
ཅད་ཡོད་པར་སྨྲ་བའི་དགེ་ཚུལ་གྱི་ཚིག་ལེའུར་བྱས་པ་འདི་ལ། ཐོག་མར་
གཞུང་དོན་ངོས་འཛིན་གྱི་མཚན་སྨོས་པ། བར་དུ་མཚན་དོན་དེ་ལྡན་གྱི་གཞུང་
བརྗོད་པ། མཐར་བརྗོད་པ་མཐར་ཕྱིན་གྱི་མཛད་བྱང་སྨོས་པ་དང་གསུམ་ལས།
དང་པོ་ལ། མཚན་རྒྱ་སྐད་དུ་སྨོས་པ། བོད་སྐད་དུ་སྨོས་པ། སྐད་གཉིས་
ཤན་སྦྱར་བ། མཚན་དོན་འགྲེལ་བ། ཞར་བྱུང་འགྱུར་ཕྱག་དང་ལྔའོ། །
གཉིས་པ་བར་དུ་མཚན་དོན་དེ་ལྡན་གྱི་གཞུང་བརྗོད་པ་ལ། མཆོད་པར་བརྗོད་
ཅིང་བཤད་པར་དམ་བཅའ་བ་དང་། བཤད་བྱ་གཞུང་དོན་དངོས་གཉིས་ལས།
དང་པོ་ནི། །
ངེས་པར་འབྱུང་བའི་ཚུལ་ཁྲིམས་སྡུག་བསྔལ་སྤོང་། །འཇིག་ཚོགས་
ལྟ་བ་གདོན་གྱི་རྩ་བ་འཇོམས། །དཔལ་འབྱོར་ས་དང་མེ་ཏོག་མདའ་ཅན་
འཇོམས། །སངས་རྒྱས་ལ་ནི་མགོས་གཏུགས་བཤད་པར་བྱ། །
ཞེས་གསུངས་ཏེ། ངེས་པར་འབྱུང་བའི་ཚུལ་ཁྲིམས་ཞེས་པས་བཤད་
བྱ་ངོས་བཟུང་། དེ་ཉིད་གནས་སྐབས་དང་མཐར་ཐུག་གི་བྱེད་ལས་ཀྱི་སྒོ་ནས་
ཚུལ་ཁྲིམས་གཞན་ལས་ཁྱད་ཆོས་བཞིས་ཁྱད་པར་དུ་འཕགས་སོ། །དེ་ཡང་
མཐར་ཐུག་གི་བྱེད་ལས་ལ་གཉིས་ཏེ། སྡུག་བསྔལ་སྤོང་ཞེས་པས་ལྷག་མེད་

46
 དཔྱད་རྩོམ་ཕྱོགས་སྒྲིག 
མྱང་འདས་དང༌། འཇིག་ཚོགས་ལྟ་བ་གདོན་གྱི་རྩ་བ་འཇོམས་ཞེས་པས་ལྷག་
བཅས་མྱང་འདས་ཐོབ་པར་བསྟན་པའོ། །གནས་སྐབས་ཀྱི་བྱེད་ལས་གཉིས་
ནི། དཔལ་འབྱོར་ས་དང་ཞེས་པས་ཚེ་ཕྱི་མར་རེ་བའི་ལེགས་སྨོན་གྱི་ཚུལ་
ཁྲིམས་འཇོམས་པ་དང་། མེ་ཏོག་མདའ་ཅན་འཇོམས་ཞེས་པས་ཚེ་འདིའི་
འདོད་ཡོན་ལ་ཆགས་པ་འཇོམས་པར་བསྟན་པའོ། །འདིའི་འགྲེལ་བ་ཕལ་ཆེ་
བ་རྣམས་སུ་ངེས་འབྱུང་ཚུལ་ཁྲིམས་ཉིད་ལྷ་མིའི་དཔལ་འབྱོར་ཐོབ་པའི་སའམ་
གཞི་ལྟ་བུར་བཤད་ཀྱང་། འདི་བཞིན་མཁན་ཆེན་གཞན་དགའི་མཆན་འགྲེལ་
དུའང་གསལ་བ་ལྟར་བཤད་ན་དོན་ལ་འགལ་བ་ཅི་ཡང་མེད་དེ། དུལ་བ་ལྷས་
ཚིགས་བཅད་འདི་ངེས་འབྱུང་གི་ཁྱད་ཆོས་དང་། སངས་རྒྱས་ཀྱི་ཁྱད་ཆོས་
གཉིས་ཀར་འགྲེལ་བར་མཛད་པ་ལྟར་རོ། །འདིར་དགོས་འབྲེལ་ཡན་ལག་བཞི་
ཡང་བསྟན་པར་ཤེས་དགོས་པས། བསྟན་བཅོས་འདིས་བརྗོད་བྱ་ནི་ངེས་པར་
འབྱུང་ཚུལ་ཁྲིམས་ཡིན་ལ། ཚུལ་ཁྲིམས་དེ་བདེ་བླག་ཏུ་རྟོགས་པ་ནི་དགོས་པ་
ཡིན་ཞིང་། མྱ་ངན་ལས་འདས་པ་ནི་ཉིང་དགོས་ཡིན། དེ་ཐོབ་པ་ནི་ཚུལ་
ཁྲིམས་རྟོགས་པ་ལས་བྱུང་ཞིང་། ཚུལ་ཁྲིམས་རྟོགས་པ་དེ་བསྟན་བཅོས་འདི་
ལ་བརྟེན་ནས་བྱུང་བ་ནི་འབྲེལ་བའོ། །དེ་ཡང་ངེས་པར་འབྱུང་བའི་ཚུལ་
ཁྲིམས་ཞེས་པས་བརྗོད་བྱ་བསྟན། སྡུག་བསྔལ་སྤོང་། །འཇིག་ཚོགས་ལྟ་བ་
གདོན་གྱི་རྩ་བ་འཇོམས། །དཔལ་འབྱོར་ས་དང་མེ་ཏོག་མདའ་ཅན་འཇོམས།།
ཞེས་པས་ཉིང་དགོས་མཐར་ཐུག་པ་དང་གནས་སྐབས་པ་གཉིས་རིམ་བཞིན་
བསྟན་ཞིང་། དགོས་པ་དང་འབྲེལ་བ་ཤུགས་ཀྱིས་བསྟན་པར་ཤེས་པར་བྱའོ།།

སུམ་བརྒྱ་པའི་བསྡུས་དོན་དཀའ་འགྲེལ་
གཉིས་པ་བཤད་བྱ་གཞུང་དོན་དངོས་ལ། མདོར་བསྟན། རྒྱས་
བཤད། དོན་བསྡུ་གསུམ་ལས། དང་པོ་ལ་བསླབ་པ་མདོར་བསྟན་དང༌།
ལྟུང་བ་མདོར་བསྟན་གཉིས་སོ། །དང་པོ་ལ། བསྲུང་བྱ་བསླབ་པ་བཅུ་མདོར་
བསྟན་པ་དང་། བསྲུངས་པའི་ཕན་ཡོན་བསྟན་པའི་སྒོ་ནས་སྤྲོ་བ་སྐྱེད་པ་གཉིས་
ལས། དང་པོ་ནི། །
གང་ཞིག་སྲོག་གཅོད་གཞན་གྱི་ནོར་འཕྲོག་དང༌། །མི་ཚངས་སྤྱོད་
རྫུན་བཅོས་པའི་ཆང་ལ་སོགས། །གར་སོགས་ཕྲེང་སོགས་མལ་ཆེན་མཐོ་བ་
དང༌། ། ཕྱི་དྲོའི་ཁ་ཟས་དངུལ་ཉིད་སྤོང་བ་སྟེ། །
ཞེས་གསུངས་ཏེ། འདི་ལ་གོ་རིམ་དང་། གྲངས་ངེས་དང་། བསྡུ་
བ་གསུམ་ལས། དང་པོ་ནི། སྤང་བྱ་ལྕི་ཡང་གི་རིམ་པ་སྟེ། དང་པོ་བཞི་ནི་ ་
རང་བཞིན་གྱི་ཁ་ན་མ་ཐོ་བ་དང་སྤང་བྱའི་གཙོ་བོར་ཡིན་པས་ལྕི། ཆང་ནི་རྩ་བ་
བཞི་སོགས་ཉེས་པ་ཆེན་པོ་ལ་འཇུག་པའི་གཞི་དང་བཅས་པའི་ལྟུང་བ་ཀུན་ལས་
ལྕི་བས་དེའི་རྗེས་སུ་བསྟན། གར་སོགས་ལྔ་ནི་དེ་དག་ལས་ཡང་བའི་ཕྱིར་
མཇུག་ཏུ་བསྟན་པའོ། །དེ་ལས་ཕམ་འདྲ་བཞིའི་གོ་རིམ་ནི། དགེ་སློང་ལ་མི་
ཚངས་སྤྱོད་ནས་ཐོག་མར་བསྟན་པ་ནི་བསླབ་པ་བཅའ་རིམ་གྱིས་ཡིན་ལ།
དགེ་ཚུལ་གྱི་རྟེན་ལ་བསླབ་པ་མ་བཅས་པའི་ཕྱིར་མི་དགེ་བཅུའི་གོ་རིམ་ལྟར་དུ་
བསྟན་ཅིང་། མི་དགེ་བཅུའི་ལུས་ངག་གི་བདུན་ནི་སྔ་མ་སྔ་མ་ལྕི་བར་སའི་
དངོས་གཞི་ལས་གསུངས་པ་ལྟར་སྲོག་གཅོད་པ་ནས་རིམ་བཞིན་ལྕི་རིམ་གྱིས་
ཡིན་ནོ། །གར་སོགས་ཐ་མ་ལྔའི་གོ་རིམ་ནི། འཇིག་རྟེན་པ་དག་འདོད་ཡོན་

48
 དཔྱད་རྩོམ་ཕྱོགས་སྒྲིག
ལ་ལོངས་སྤྱོད་ཚུལ་གྱི་བྱ་བའི་རིམ་པ་དང་མཐུན་པར་བསྟན་པ་སྟེ། འཇིག་
རྟེན་ན་རྒྱལ་པོ་ལ་སོགས་སྤྱན་འདྲེན་པའི་ཚེ། དང་པོ་གར་ལ་སོགས་པས་བསུ་
བར་བྱེད། དེའི་རྗེས་སུ་ཕྲེང་བ་འདོགས་པ་དང་མེ་ཏོག་འཐོར་བ་དང་སྤོས་
འབུལ་བ་བྱེད། དེ་ནས་མལ་མཐོན་པོ་དང་ཆེན་པོ་ལ་བཞག །དེའི་འོག་ཏུ་
བཟའ་བཏུང་འདྲེན། མཇུག་ཏུ་རིན་པོ་ཆེ་སོགས་འབུལ་བར་བྱེད་པ་ལྟར་རོ། །
དེ་ལྟར་སྤང་བྱའི་གོ་རིམ་འདི་བཞིན་བསྟན་པ་ལ་དགོས་པ་ཡོད་དེ། སྤང་བྱའི་
གཙོ་བོ་གང་ཡིན་ངོ་ཤེས་པ་དང་། འཇིག་རྟེན་གྱི་གླུ་གར་སོགས་ལ་འཇུག་པ་
ནི་རབ་ཏུ་བྱུང་བའི་བྱ་བ་མ་ཡིན་པར་ཤེས་པའི་ཆེད་ཡིན་པའི་ཕྱིར་རོ། །
གཉིས་པ་གྲངས་ངེས་ནི། ཀུན་མཁྱེན་པདྨ་དཀར་པོས། སྲོག་དང་།
ལོངས་སྤྱོད་ལ་གནོད་པ་དང་། འདོད་པའི་འདོད་ཆགས་དང་། འདུ་ཤེས་
བསྒྱུར་ནས་བསླུ་བ་དང༌། བག་མེད་ཀྱི་གནས་དང་། རྒོད་བག་དང་།
རྒྱགས་པ་དང་། འདོད་ཞེན་ཆེ་བ་དང་། ཁ་ཟས་དོན་མེད་པ་དང་། ཡོ་བྱད་
དོན་མེད་པ་ལས་ལྡོག་པས་བཅུར་བཞག་ཅིང་། དེ་རེ་རེ་ལའང་རྣམ་པ་དུ་མ་
ཡོད་ཀྱང་མང་ཆེས་བས་བསྲུང་མི་ནུས་སྙམ་པའི་སྤ་བཀོང་བ་སྤང་བའི་ཕྱིར་
བཅུར་བསྟན་ཞེས་གསུངས་པ་ལྟར་རོ། །
གསུམ་པ་བསྡུ་བ་ནི། བཅུ་པོ་དེ་ཡང་གསུམ་དུ་འདུས་ཏེ། དང་པོ་
བཞི་ཚུལ་ཁྲིམས་ཀྱི་ཡན་ལག །ཆང་སྤོང་བ་བག་ཡོད་ཀྱི་ཡན་ལག །གར་
སོགས་ལྔ་སྤོང་བ་བརྟུལ་ཞུགས་ཀྱི་ཡན་ལག་ཡིན་ནོ། །
གཉིས་པ་བསྲུངས་པའི་ཕན་ཡོན་བསྟན་པའི་སྒོ་ནས་སྤྲོ་བ་སྐྱེད་པ་ནི།

49
སུམ་བརྒྱ་པའི་བསྡུས་དོན་དཀའ་འགྲེལ་
ཉོན་མོངས་དགྲ་གཡུལ་རྒྱལ་བྱེད་ཚུལ་ཁྲིམས་ཏེ། །དགེ་ཚུལ་བརྟུལ་ཞུགས་ཆུ་
ལོན་བརྩིགས་པ་དང་། །འཆི་བའི་མཆེ་བ་འབྱིན་པར་བྱེད་པའི་ཐབས། །
རྫོགས་པའི་བྱང་ཆུབ་དཔལ་ནོད་དབང་བསྐུར་ཡིན། །
ཞེས་གསུངས་ཏེ། དེ་ཡང་ཚེ་འདིའི་ཕན་ཡོན་དང་། ཕྱི་མའི་ཕན་
ཡོན་གཉིས་ལས། དང་པོ་ལ་སྤང་བྱ་སྤངས་བའི་ཕན་ཡོན་དང་། བླང་བྱ་
བླངས་པའི་ཕན་ཡོན་གཉིས་ཀྱི་དང་པོ་ནི། ཉོན་མོངས་དགྲ་གཡུལ་རྒྱལ་བྱེད་
ཚུལ་ཁྲིམས་ཏེ། །ཞེས་པས་བསྟན་ཏེ། དེ་ཡང་ཉོན་མོངས་དུག་གསུམ་གང་
རུང་གིས་ཀུན་ནས་བསླངས་པའི་སྲོག་གཅོད་པ་སོགས་སྤང་བྱ་བཅུ་ཕྱོགས་
མཐུན་དང་བཅས་པ་སྤོང་བར་བྱེད་པ་ནི། ཉོན་མོངས་པ་དང་དུ་མི་ལེན་པར་
གཉེན་པོ་བསྟེན་ཏེ་ཉོན་མོངས་དེ་དང་དེ་ལས་རྒྱལ་བར་བྱེད་པའི་ཚུལ་ཁྲིམས་
ཡིན་ཏེ། གལ་ཏེ་ཉོན་མོངས་ཀྱི་དབང་དུ་ཤོར་ནས་ལྟུང་བས་གོས་ན་རང་ཉིད་
ཕམ་པར་འགྱུར་བའི་ཕྱིར་རོ། །འོན་ཀྱང་ཚུལ་ཁྲིམས་ཙམ་གྱིས་ཉོན་མོངས་པ་
རྩ་བ་ནས་སྤོང་མི་ནུས་ནའང་། དཔེར་ན་དགྲ་བོ་རྩ་བ་ནས་འཇོམས་མ་ནུས་
ཀྱང་གནས་སྐབས་གཡུལ་ལས་རྒྱལ་བར་ཡོད་པ་ལྟར་སྐབས་འདིར་ཡང་ཤེས་
པར་བྱའོ། །
གཉིས་པ་བླང་བྱ་བླངས་པའི་ཕན་ཡོན་ནི། དགེ་ཚུལ་བརྟུལ་ཞུགས་ཆུ་
ལོན་བརྩིགས་པ་དང་ཞེས་པས་བསྟན་ཏེ། རབ་ཏུ་བྱུང་ནས་ཆོས་འདི་པའི་ཆ་
ལུགས་བླངས་པའི་བརྟུལ་ཞུགས་ནི། རབ་བྱུང་གི་ཆ་བྱད་བླངས་པ་ཙམ་གྱིས་
ཉོན་མོངས་པའི་གནོད་རྐྱེན་ཉུང་དུ་འགྲོ་བར་བྱེད་དེ། དཔེར་ན་ཆུ་ལོན་གྱི་

དཔྱད་རྩོམ་ཕྱོགས་སྒྲིག
བརྩིགས་པས་ཆུ་བྲི་བ་ཙམ་ཡང་བྱེད་མི་ནུས་ཀྱང་རང་ཉིད་ལ་ཆུའི་གནོད་རྐྱེན་
ཉུང་དུ་འགྲོ་བ་ལྟར་ཤེས་པར་བྱའོ། །སྤྱིར་བཏང་རགས་པ་ཙམ་ལ་ཚུལ་ཁྲིམས་
དང་བརྟུལ་ཞུགས་གཉིས་ཁྱད་པར་མེད་ཀྱང་། ཞིབ་མོར་བྱེད་ན་སྤང་བྱ་སྤོང་
བའི་ཆ་ནས་སྡོམ་པའམ་ཚུལ་ཁྲིམས་དང་། བླང་བྱ་བླངས་པའི་ཆ་ནས་རབ་
བྱུང་ངམ་བརྟུལ་ཞུགས་ཞེས་བྱ་སྟེ། འདིའི་ཐད་འོད་ལྡན་ལས། དགེ་ཚུལ་གྱི་
བརྟུལ་ཞུགས་ནི་འདིར་རབ་ཏུ་བྱུང་བ་ལ་བྱ་སྟེ། ཆོས་འདི་པ་རྣམས་ཀྱི་ཆ་བྱད་
ཡིན་ནོ། །དགེ་ཚུལ་གྱི་སྡོམ་པ་ནི་སྤོང་བ་ཡིན་ཏེ། ཁྱད་པར་ནི་དེ་ཡིན་ནོ། །
ཞེས་གསུངས་པས་སོ། །དེ་བཞིན་ཀུན་མཁྱེན་པདྨ་དཀར་པོས་ཀྱང་། བར་མ་
རབ་ཏུ་བྱུང་བར་ཁས་བླངས་པས་ཐོབ་པའི་ཆོས་འདི་པ་དག་གི་ཆ་བྱད་ནི་དགེ་
ཚུལ་གྱི་བརྟུལ་ཞུགས་ཡིན་ལ། སྲོག་གཅོད་པ་སོགས་བཅུ་སྤོང་བ་གང་ཡིན་
པའི་སྤོང་བ་དེ་ནི་ཚུལ་ཁྲིམས་དང་། དགེ་ཚུལ་གྱི་སྡོམ་པ་ཡིན་ནོ། །ཞེས་
གསུངས་པའི་ཕྱིར་རོ། །གཉིས་པ་ཚེ་ཕྱི་མའི་ཕན་ཡོན་ལ་ཉན་རང་གི་བྱང་ཆུབ་
དང་། རྫོགས་པའི་བྱང་ཆུབ་ཐོབ་པའི་ཕན་ཡོན་གཉིས་ལས། དང་པོ་ནི།
འཆི་བའི་མཆེ་བ་འབྱིན་པར་བྱེད་པའི་ཐབས་ཞེས་པས་བསྟན་ཏེ། སེམས་ཅན་
ཐམས་ཅད་ཟ་བར་བྱེད་པའི་འཆི་བདག་གཤིན་རྗེའི་མཆེ་བ་དེ་འབྱིན་ཏེ། ཕྱིན་
ཆད་འཆི་བདག་གི་ཁས་གནོད་པར་བྱེད་མི་ནུས་པར་ཕུང་པོ་ལྷག་མ་མེད་པའི་མྱ་
ངན་འདས་པའི་ཉན་རང་དགྲ་བཅོམ་གྱི་གོ་འཕང་མཐར་ཐུག་དེ་ཐོབ་པའི་ཐབས་
སམ་རྒྱུ་ནི། ཚུལ་ཁྲིམས་ཏེ། འོད་ལྡན་ལས། ཚུལ་ཁྲིམས་ལ་གནས་པ་
དང་། ཐོས་པ་དང་། བསམས་པ་དང༌། བསྒོམས་པའི་རིམ་གྱིས་འཆི་བ་

51
སུམ་བརྒྱ་པའི་བསྡུས་དོན་དཀའ་འགྲེལ་
ངེས་པར་འཇོམས་པའི་ཕྱིར་རོ། །ཞེས་གསུངས་པ་ལྟར་རོ། །
གཉིས་པ་རྫོགས་པའི་བྱང་ཆུབ་ཐོབ་པའི་ཕན་ཡོན་ནི། རྫོགས་པའི་
བྱང་ཆུབ་དཔལ་ནོད་དབང་བསྐུར་ཡིན་ཞེས་པ་སྟེ། རྫོགས་པའི་སངས་རྒྱས་
ཆོས་ཀྱི་རྒྱལ་པོ་དེའི་རྒྱལ་སྲིད་གྱི་དཔལ་ནོད་པའམ་ཐོབ་པར་བྱེད་པ་ལ། ཚུལ་
ཁྲིམས་འདི་ནི་རྒྱལ་བུ་ལ་དབང་བསྐུར་བར་བྱེད་པ་ལྟ་བུ་ཡིན་ནོ། །ཚིགས་
བཅད་འདིས་རིམ་བཞིན་ཚེ་འདི་དང་། ཕྱི་མའི་ཕན་ཡོན་བསྟན་པ་ཡང་།
སློབ་དཔོན་ཀ་མ་ལ་ཤཱི་ལས་མཛད་པའི་ཀཱ་རི་ཀཱ་ལྔ་བཅུ་པའི་བཤད་པ་ལས།
ཚེ་འདིར་ཡང་ཉོན་མོངས་པ་མྱུར་དུ་ཟད་པར་འགྱུར་ལ། མ་འོངས་པ་ན་ཡང་
བྱང་ཆུབ་རྣམ་པ་གསུམ་ལས་བླ་ན་མེད་པའི་བྱང་ཆུབ་ཐོབ་པར་འགྱུར་རོ། །
ཞེས་གསུངས་པའི་དོན་ལྟར་རོ། །
གཉིས་པ་ལྟུང་བ་མདོར་བསྟན་ནི། འདུ་ཤེས་གཙོ་ལ་དོན་ཉིད་ཇི་
བཞིན་ན། །ལྟུང་རྫོགས་དོན་ཉིད་ཇི་བཞིན་མིན་ན་ཆུང་། ཡིད་གཉིས་གྱུར་ན་
ངེས་དང་འདྲ་བར་བཞག །བླངས་པའི་ཕྱོགས་མཐུན་རྣམས་ལ་ཡིད་ཀྱིར་
འགྱུར། །
ཞེས་གསུངས་ཏེ། འདི་ལ་བླངས་འདས་ཀྱི་ལྟུང་བ་ཇི་ལྟར་འབྱུང་
ཚུལ་དང་། ཕྱོགས་མཐུན་གྱི་ཉེས་པ་ཇི་ལྟར་འབྱུང་ཚུལ་གཉིས་ལས། དང་པོ་
ནི་ཚིག་རྐང་གསུམ་གྱིས་བསྟན་ཏེ། དེ་ཡང་སྤྱིར་དགེ་ཚུལ་གྱི་བླངས་འདས་ཀྱི་
ལྟུང་བ་རྣམས་དངོས་པོ་གཙོ་བོར་བྱ་བ་དང་། འདུ་ཤེས་གཙོ་བོར་བྱ་བ་རྣམ་པ་
གཉིས་སུ་འདུས་ཤིང་། དེ་ལས་མི་ཚངས་སྤྱོད་ཀྱི་ལྟུང་བ་ཙམ་མ་གཏོགས་

62
 དཔྱད་རྩོམ་ཕྱོགས་སྒྲིག
གཞན་རྣམས་འདུ་ཤེས་གཙོ་བོར་བྱ་བའི་ལྟུང་བ་ཡིན་པའི་ཕྱིར་དང་། དེ་བསྟན་
པའི་ཤུགས་ལ་དངོས་པོ་གཙོ་བོར་བྱ་བའི་ལྟུང་བའང་ཤེས་ནུས་པར་དགོངས་
ནས། འདིར་འདུ་ཤེས་གཙོ་བོར་བྱ་བ་དངོས་སུ་བསྟན་པ་ཡིན་ནོ། །འོ་ན་འདུ་
ཤེས་གཙོ་བོ་བྱ་བ་དེ་ལ་ལྟུང་བ་ཇི་ལྟར་འབྱུང་ཞེ་ན། དེ་ཡང་ཡུལ་དངོས་པོའི་
དོན་ཉིད་ཇི་བཞིན་དུ་འདུ་ཤེས་ཀྱིས་ཀྱང་དེ་བཞིན་དུ་བཟུང་ནས་དོན་ཤེས་མཐུན་
ན༑ དེའི་ཚེ་ལྟུང་བའི་དངོས་གཞི་རྫོགས་པ་ཡིན་ཏེ། དཔེར་ན། མི་ལ་མིར་
འདུ་ཤེས་ཏེ་བསད་ན་ཕམ་འདྲའི་ཉེས་བྱས་ཀྱི་ལྟུང་བ་རྫོགས་པ་ལྟ་བུ་དང་།
གལ་ཏེ་ཡུལ་དངོས་པོའི་དོན་ཉིད་ཇི་བཞིན་དུ་འདུ་ཤེས་ཀྱིས་བཟུང་བ་མིན་ཞིང་།
དོན་ཤེས་མ་མཐུན་ན། དེའི་ཚེ་ལྟུང་བའི་དངོས་གཞི་མ་རྫོགས་པས་ཉེས་པ་
ཆུང་བར་འགྱུར་ཏེ། དཔེར་ན། མི་ལ་དུད་འགྲོར་འདུ་ཤེས་ཏེ་བསད་ན་ཕམ་
འདྲའི་ཉེས་བྱས་ལས་ཆུང་བ་བཤགས་བྱའི་ཉེས་བྱས་སུ་འགྱུར་རོ། །སྤྱིར་ཕམ་
འདྲའི་ཉེས་བྱས་ལས་ཆུང་ན་བཤགས་བྱའི་ཉེས་བྱས་ཡིན་པས་མ་ཁྱབ་ཀྱང་།
འདི་ནི་གཞི་ལ་འདུ་ཤེས་འཁྲུལ་བའི་ཡན་ལག་གཅིག་ཙམ་མ་ཚང་བའི་ལྟ་བ་ན་
སྨད་ཀྱི་དབང་དུ་བྱས་པ་ཡིན་ནོ། །དེ་བཞིན་གཞི་ལ་ཡིད་གཉིས་སམ་ཐེ་ཚོམ་དུ་
གྱུར་ན། ལྟུང་བ་རྫོགས་ལུགས་གོང་གི་འདུ་ཤེས་ངེས་པ་དང་འདྲ་བར་རྣམ་
པར་བཞག་སྟེ། དཔེར་ན། མི་ལ་མི་ཡིན་ནམ་དུད་འགྲོ་ཡིན་སྙམ་ནས་བསད་
ན་དོན་ཉིད་ཇི་བཞིན་ངེས་པའི་འདུ་ཤེས་དང་འདྲ་བར་ཕམ་འདྲའི་ཉེས་བྱས་ཀྱི་
ལྟུང་བ་རྫོགས་པ་དང་། དུད་འགྲོ་ལ་མི་ཡིན་ནམ་དུད་འགྲོ་ཡིན་ནམ་སྙམ་ནས་
བསད་ན་དོན་ཉིད་ཇི་བཞིན་མིན་པར་གཞན་དུ་འདུ་ཤེས་པའི་ངེས་པ་དང་འདྲ་

སུམ་བརྒྱ་པའི་བསྡུས་དོན་དཀའ་འགྲེལ་
བར་ཕམ་འདྲའི་ཉེས་བྱས་ལས་ཆུང་བ་བཤགས་བྱའི་ཉེས་བྱས་སུ་འགྱུར་རོ། །
དཔེར་བརྗོད་དེ་དག་ཀྱང་གཞི་མི་ཡིན་པ་དང་། ཀུན་སློང་གསོད་འདོད་ཀྱང་མི་
སྤྱི་ཙམ་ལ་ཞུགས་པ་སོགས་ཡན་ལག་གཞན་ཚང་བ་གཞིར་བཞག་ནས་དཔྱད་པ་
ཡིན་ལ། ཀུན་སློང་བྱེ་བྲག་པ་ལྷ་སྦྱིན་གསོད་པར་འདོད་པ་དང་། གཞན་ཡང་
དུད་འགྲོར་གསོད་པ་སོགས་ཀྱང་དེ་བཞིན་དུ་རིགས་འགྲེའོ། །ཤུགས་ལ་
དངོས་པོ་གཙོ་བོར་བྱ་བ་མི་ཚངས་སྤྱོད་ནི། ཡུལ་དངོས་པོའི་དོན་ཉིད་ཇི་བཞིན་
འདུ་ཤེས་ན་ལྟུང་རྫོགས་པ་མ་ཟད། ཡུལ་དོན་ཉིད་ཇི་བཞིན་འདུ་ཤེས་པ་མིན་ན་
ཡང་། ཡུལ་དངོས་པོ་གཙོ་བས་ལྟུང་བ་རྫོགས་པ་ཡིན་ཏེ། དཔེར་ན། མི་
དང་དུད་འགྲོ་ནོར་བ་དང་། ལྷ་སྦྱིན་མོ་དང་མཆོད་སྦྱིན་མོ་ནོར་བ་དང་། ལམ་
ལ་ལམ་མ་ཡིན་པར་འདུ་ཤེས་པ་སོགས་ཀྱང་ཕམ་འདྲའི་ཉེས་བྱས་ཀྱི་ལྟུང་བ་
རྫོགས་པར་ཤེས་དགོས་སོ། །སྤྱིར་ལྟུང་བ་རང་རང་གི་དངོས་གཞི་རྫོགས་པའི་
ཡན་ལག་མ་ཚང་ན། དགེ་སློང་ལ་ན་སྨད་དང་། ཆེས་ན་སྨད་དང་། གཞན་
དུ་དང་། ལྟུང་མེད་དུ་འགྱུར་བ་བཞི་ཡོད་པར་གསུངས་པ་ལྟར་དགེ་ཚུལ་
ལའང་ཕལ་ཆེར་འདྲ་ཡང་། སྦོམ་པོའི་ན་སྨད་དང་། སྡེ་ཚན་གཞན་འགྱུར་
རྣམས་ནི་མེད་དེ། འོད་ལྡན་ལས་དགེ་ཚུལ་གྱི་ལྟུང་བ་ཐམས་ཅད་ཉེས་བྱས་ཁོ་
ན་ཡིན་ནོ་ཞེས་གསུངས་པའི་ཕྱིར་རོ། །ཡན་ལག་མ་ཚང་བས་སེལ་བ་ལ་
འགྱུར་ཚུལ་བཞི་པོ་མཚོ་ཊིཀ་ཏུ་ཞིབ་པར་གསལ་ལ། འདིར་ཡན་ལག་མ་ཚང་
བས་བཤགས་བྱའི་ཉེས་བྱས་དང་། བསྡམ་བྱའི་ཉེས་བྱས་དང་། ཉེས་མེད་དུ་
འགྱུར་ཚུལ་ནི། ལྟུང་བ་རང་རང་ལ་ཀུན་སློང་གི་ཡན་ལག་མེད་ན་ཉེས་མེད་དུ་

དཔྱད་རྩོམ་ཕྱོགས་སྒྲིག
འགྱུར་ལ། ཀུན་སློང་ཡོད་ན་སྦྱོར་བ་ལུས་ངག་ཏུ་མ་ཐོན་ཡང་བསྡམ་བྱའི་ཉེས་
བྱས་དང་། ལུས་ངག་ཏུ་ཐོན་ན་འདུ་ཤེས་འཁྲུལ་བ་དང་མཐར་ཐུག་གི་ཡན་
T
ལག་གཉིས་ཀའམ་གང་རུང་མ་ཚང་ན་བཤགས་བྱའི་ཉེས་བྱས་སུ་འགྱུར་རོ། །
གཉིས་པ་ཕྱོགས་མཐུན་གྱི་ཉེས་པ་ཇི་ལྟར་འབྱུང་ཚུལ་ནི། བླངས་པའི་
ཕྱོགས་མཐུན་རྣམས་ལ་ཡིད་ཀྱིར་འགྱུར། །ཞེས་གསུངས་ཏེ། དེ་ལ་བླངས་
འདས་ཀྱི་ཉེས་བྱས་བཤད་པ་དང་། ཕྱོགས་མཐུན་གྱི་ཉེས་བྱས་བཤད་པ་གཉིས་
སོ། །དང་པོ་ལ་གཞན་ལུགས་རྗེས་སུ་བརྗོད་པ། རང་ལུགས་ངོས་གཟུང་བ།
དེ་ལ་རྩོད་པ་སྤང་བ་དང་གསུམ་ལས། དང་པོ་ནི། དེ་ཡང་དགེ་ཚུལ་གྱི་ཆོ་ག་
ལས། ཇི་སྲིད་འཚོའི་བར་དུ་སྲོག་གཅོད་པ་སྤངས་ཏེ། སྲོག་གཅོད་པ་ལས་
སླར་ལྡོག་པར་བགྱིའོ། །དེ་བཞིན་མ་བྱིན་པར་ལེན་པ་དང་། མི་ཚངས་པར་
སྤྱོད་པ་དང༌། རྫུན་དུ་སྨྲ་བ་སོགས་ནས་གསེར་དངུལ་ལེན་པ་སྤངས་ཏེ།
གསེར་དངུལ་ལེན་པ་ལས་སླར་ལྡོག་པར་བགྱིའོ། །ཡན་ལག་བཅུ་པ་འདིས་
བདག་འཕགས་པ་དགྲ་བཅོམ་པ་དེ་དག་གི་བསླབ་པ་ལ་རྗེས་སུ་སློབ་བོ། །ཞེས་
ཚད་དང་བཅས་པར་གསུངས་པས། ་་
དགེ་ཚུལ་གྱི་དངོས་བླངས་ལ་རྩ་བའི་སྒོ་
ནས་བཅུར་དབྱེ་བ་ནི་མཁས་པ་ཀུན་མཐུན་ཡང་། སྔར་བར་མ་རབ་བྱུང་སྐབས་
སུ་ཁས་བླངས་པ་རྣམས་དགེ་ཚུལ་ལ་ཅི་འགྱུར་དང་། སྲོག་གཅོད་པ་དང་རྫུན་
སྨྲ་བ་སྤོང་བར་ཁས་བླངས་པའི་ཆར་གཏོགས་སུ་དགེ་སློང་གི་ལྟུང་བའི་རིགས་
གང་ཞིག་སྤོང་ཚུལ་དང་། ཆང་སྤོང་བ་སོགས་བསླབ་གཞི་ཕྱི་མ་དྲུག་གི་ནང་
ཚན་དབྱེ་ལུགས་ཐད་ལ་མཁས་པ་རྣམས་བཞེད་པ་མི་འདྲ་བས། བླངས་འདས་

55
སུམ་བརྒྱ་པའི་བསྡུས་དོན་དཀའ་འགྲེལ་
བཅུ་གསུམ་དང་། བཅུ་བཞི་དང་། སོ་གསུམ་དང་། སོ་དྲུག་དང་། སོ་
བདུན་དང་། བཞི་བཅུ་དང་། ང་ལྔ་སོགས་རྩི་ཚུལ་དང་དབྱེ་ལུགས་མི་འདྲ་བ་
དུ་མ་ཞིག་བྱུང་ངོ་། །དེ་ཡང་རྗེ་དགེ་འདུན་གྲུབ་པས་མཛད་པའི་འདུལ་ཊཱིཀ་
རིན་ཕྲེང་ལས་བཅུ་གསུམ་གསུངས་ཏེ། དེ་ལས། སློབ་དཔོན་སློབ་དཔོན་
ཤཱཀྱ་འོད་དང་། ཤེས་རབ་བྱེད་པར། བར་མ་གསུམ་ལས་འདས་པ་བསྡམ་
བྱར་བཞེད་སྣང་ངོ་། །རང་ལུགས་ལ་དགེ་ཚུལ་ཕ་མའི་བཤགས་བྱའི་ཉེས་བྱས་
བསྡུ་ན་བཅུ་གསུམ་ཡིན་ལ། ཞེས་སོ། །
ས་སྐྱའི་མཁས་པ་འཇམ་དབྱངས་ཀུན་དགའ་ཆོས་བཟང་གིས་མཛད་
པའི་འདུལ་བ་ལུང་རིགས་གཏེར་མཛོད་ལས། དེའི་ཁར་སྐྱབས་སུ་འགྲོ་བའི་
བླངས་འདས་བསྣན་ནས་བཅུ་བཞི་གསུངས་ཏེ། དེ་ལས། རྩ་བའི་སྒོ་ནས་
བཅུ་བཞིར་དབྱེ་བ་ནི། བར་མ་ཡང་དག་པར་བླངས་པ་བཞི་སྟེ། དཀོན་
མཆོག་ལ་སྐྱབས་སུ་འགྲོ་བ། མཁན་པོར་གསོལ་བ། ཁྱིམ་པའི་རྟགས་སྤོང་
བ༑ རབ་ཏུ་བྱུང་བའི་རྟགས་ལེན་པའོ། །སློབ་དཔོན་ཀྱ་འོད་ལྟར་ན་སྐྱབས་
སུ་འགྲོ་བ་ཕྱོགས་མཐུན་ཡིན་པས་གསུམ་ཏུ་བཞེད་དོ། །སྡོམ་པ་ཡང་དག་པར་
བླངས་པ་བཅུ་སྟེ། རྩ་བའི་ལྟུང་བ་བཞི། ཆང་། གར་སོགས། ཕྲེང་
སོགས། མལ་ཆེ་མཐོ། དུས་མ་ཡིན་པའི་ཁ་ཟས། གསེར་དངུལ་ལེན་པ་
སྤོང་བའོ། །ཞེས་སོ། །
ཕྱུ་པ་ཆོས་སེང་གིས་མཛད་པའི་འོད་ལྡན་ཀྱི་འགྲེལ་བ་ལས། སྐྱབས་
སུ་འགྲོ་བ་ཕྱོགས་མཐུན་བྱས་ཤིང་། འདེབས་སྤྱོད་གཉིས་དང་དུད་འགྲོ་གསོད་

56
 དཔྱད་རྩོམ་ཕྱོགས་སྒྲིག
པ་སྟེ་གསོད་པ་གསུམ་སོགས་བསྣན་ནས་སོ་གསུམ་གསུངས་ཏེ། དེ་ཡང་།
རྩ་བཞི་གསོད་གསུམ་གཞི་མེད་ནས། །སུན་འབྱིན་བར་ལྔ་ཤེས་བཞིན་བཤེས།།
འཕྱ་དང་ཟས་ཅུང་ལྷག་མས་སྐུར། །ཉེར་འཇོག་འབྲས་ཆན་འགེབས་དང་
ཆང་། །གར་གསུམ་ཕྲེང་གསུམ་མལ་ཆེ་མཐོ། །དུས་མིན་རིན་ཆེན་བར་མ་
གསུམ། །དེ་ལྟར་སུམ་ཅུ་རྩ་གསུམ་མོ། །ཞེས་པ་ལྟར་རོ། །
འདུལ་འཛིན་གྲགས་པ་རྒྱལ་མཚན་གྱིས། དེ་ལས་ཕྲེང་བ་དང་རྒྱན་སོ་
སོར་བགྲང་ཞིང་། ཁྲི་ཆེ་མཐོ་དང་སྟན་ཆེ་མཐོ་ཞེས་བཞིར་ཕྱེས་ནས་སོ་དྲུག་ཏུ་
བཞེད་དེ། དེ་ཡང་། སྲོག་གཅོད་བཞི་དང་མ་བྱིན་ལེན། །མི་ཚངས་སྤྱོད་
དང་རྫུན་དུ་སྨྲ། གཞི་མེད་བག་ཙམ་དགེ་འདུན་དབྱེན། །དེ་རྗེས་ཕྱོགས་དང་
ཁྱིམ་སུན་འབྱིན། །རྫུན་དང་བཤེས་ངོར་འཕྱ་བ་དང་། །ཟས་ཅུང་ལྷག་མས་
སྐུར་འདེབས་དང་། །བསླབ་པ་སྤོང་དང་འབྲས་ཆེན་འགེབས། །ཆང་དང་གླུ་
གར་རོལ་མོ་བྱེད། །རྒྱན་དང་ཁ་དོག་སྤོས་ཉུག་ཕྲེང་། །ཁྲི་དང་སྟན་ནི་ཆེ་མཐོ་
དང་། །ཕྱི་དྲོའི་ཁ་ཟས་གསེར་དངུལ་ལེན། །ཉམས་པ་རྣམ་པ་གསུམ་དག་སྟེ།
།སུམ་ཅུ་དྲུག་ནི་བླངས་ལས་འདས། །ཞེས་པ་ལྟར་རོ། །
ཀུན་མཁྱེན་མཚོ་སྣ་བས་འདུལ་ཊཱིཀ་ཉི་མའི་འོད་ཟེར་ལས། ཕྲེང་བ་
རྒྱན་དུ་བསྡུས་ཤིང་། མལ་ཆེ་མཐོ་གཉིས་སུ་བགྲངས་ནས་སྔར་བཤད་པའི་
བླངས་འདས་སོ་གསུམ་སྟེང་ཙུགག་ཚུག །ཅག་ཅག །ཧུ་ཧུ། ཕུ་ཕུ་བཞི་པོ་
འདུ་ཤེས་བསྒྱུར་ནས་རྫུན་སྨྲ་བའི་ཆ་ཡོད་པས་དེ་བསྣན་པས་སོ་བདུན་དུ་
གསུངས་ཏེ། དེ་ལས། མི་གསོད་འདེབས་སྤྱོད་དུད་འགྲོ་གསོད། ། རྐུ་དང་

57
སུམ་བརྒྱ་པའི་བསྡུས་དོན་དཀའ་འགྲེལ་
མི་ཚངས་སྤྱོད་བྱེད་དང༌། །རྫུན་དང་གཞི་མེད་བག་ཙམ་དང་། །དབྱེན་དང་
རྗེས་ཕྱོགས་ཁྱིམ་སུན་འབྱིན། །ཤེས་བཞིན་བཤེས་ངོར་འཕྱ་དང་ཟས། །ལྷག་
མ་གཞི་མེད་བསླབ་པ་སྤོང་། །འབྲས་ཆེན་ཚོད་མ་ཕན་ཚུན་འགེབས། །ཙུག་
ཙུག་ལ་སོགས་བཞི་ལ་ཡང་། །འདུ་ཤེས་བསྒྱུར་བའི་ཆ་ནས་བཞི། །ཆང་
འཐུང་གར་གླུ་རོལ་མོ་བྱེད། །རྒྱན་འདོགས་ཁ་དོག་དྲི་བྱུག་དང་། །མལ་ཆེན་
མཐོ་དང་དུས་མིན་ཟས། །རིན་ཆེན་རེག་དང་བར་མ་གསུམ། །ཞེས་སོ། །
ཡང་འདུལ་བ་ལུང་རིགས་གཏེར་མཛོད་ལས་གོང་གི་འབྲས་ཆེན་
འགེབས་པ་དང་ཙུག་ཙུག་སོགས་ལྔ་ཕྲི། དཀོན་མཆོག་ལ་མ་གུས་པ་དང་ཁང་
པ་ཁང་ཆེན་སོགས་དགུ་གསར་དུ་བསྣན། ཕྲེང་བ་དང་རྒྱན་སོ་སོར་བགྲངས་
ནས་ཆར་གཏོགས་དང་ནང་ཚན་གྱི་སྒོ་ནས་བཞི་བཅུར་གསུངས་ཏེ། དེ་ལས།
སྔར་བཤད་པའིབཅུ་བཞིའི་སྟེང་དུ་རྩ་བའི་ལྟུང་བ་བཞི་སྤོང་བའི་ཆར་གཏོགས་
ཉེར་གཉིས་སོ། །དེ་དག་ཀྱང་གང་ཞེ་ན། སྲོག་གཅོད་ཀྱི་ཕམ་འདྲ་སྤོང་བའི་
ཆར་གཏོགས་ལ་དུད་འགྲོ་གསོད་པ། སྲོག་ཆགས་དང་བཅས་པའི་ཆུ་ལ་
འདེབས་པ། སྲོག་ཆགས་དང་བཅས་པའི་ཆུ་ལ་སྤྱོད་པ་སྤོང་བ། མ་བྱིན་ལེན་
སྤོང་བའི་ཆར་གཏོགས་ལ་ཁང་པ། ཁང་ཆེན། རིན་པོ་ཆེ་ལ་ཁབ་རལ་བྱེད་པ་
སྤོང་བའོ། །མི་ཚངས་སྤྱོད་སྤོང་བའི་ཆར་གཏོགས་ལ་དགེ་འདུན་གྱིས་སྤངས་
པའི་མཚན་མི་མཐུན་པ་དང་ལྷན་ཅིག་ཉལ་བ་སྤོང་བའོ། །འདུ་ཤེས་བསྒྱུར་ཏེ་
རྫུན་སྨྲ་བའི་རྩ་ལྟུང་སྤོང་བའི་ཆར་གཏོགས་ལ་གཞི་མེད། བག་ཙམ། དགེ་
འདུན་དབྱེན། དེའི་རྗེས་སུ་ཕྱོགས་པ། ཁྱིམ་སུན་འབྱིན་པ། ཤེས་བཞིན་རྫུན་

དཔྱད་རྩོམ་ཕྱོགས་སྒྲིག
སྨྲ་བ། ཞལ་ཏ་པ་ལ་ལོངས་སྤྱོད་ཅུང་ཟད་བྱིན་ལ་བཤེས་ངོར་སྐུར་པ་འདེབས་
པ༑ ཞལ་ཏ་པ་ལ་འཕྱ་བ། ཟས་ཅུང་ཟད་ཙམ་གྱི་ཕྱིར་ཆོས་སྟོན་པའོ་ཞེས་
སྐུར་པ་འདེབས་པ། ལྷག་མས་སྐུར་པ་འདེབས་པ། བསླབ་པ་ལ་ཁྱད་དུ་
གསོད་པ་སྤོང་བ་དང་བཅུ་གཅིག་གོ། །བཞི་གའི་ཆར་གཏོགས་པ་ལ་གསོ་
སྦྱོང་། དབྱར་གནས། དགག་དབྱེ། གནས་ཀྱི་སློབ་དཔོན་ལ་བསྟེན་ནས་
གནས་པའོ། །ནང་ཚན་གྱི་སྒོ་ནས་དབྱེ་བ་ནི་དེའི་སྟེང་དུ་གླུ། གར། རོལ་
མོའི་སྒྲ། རྒྱན་འདོགས་པ། ཕྲེང་བ། སྤོས་བྱུག་པ། ཁ་དོག་འཆང་བ།
མལ་ཆེ་མཐོ་སོ་སོར་བགྲང་བའི་བཞི་བཅུའོ། །ཞེས་གསུངས་སོ། །
འདུལ་འཛིན་བློ་གྲོས་སྦས་པའི་ལུགས་ལྟར་ན་བླངས་འདས་ང་ལྔ་སྟེ།
དེ་ཡང་སྐྱབས་འགྲོ་ཉམས་པ་དང་བར་མའི་ཉམས་པ་རྣམ་གསུམ་སྟེ་བཞི། མི་
དང་དུད་འགྲོ་དང་དམྱལ་བ་དང་ཡི་དྭགས་དང་ལྷ་དང་ལྷ་མིན་གསོད་པ།
སྲོག་ཆགས་འདེབས་སྤྱོད་བཅས་སྲོག་གཅོད་པ་བརྒྱད། དམྱལ་བ་མ་གཏོགས་
འགྲོ་བ་ལྔ་ལས་མ་བྱིན་ལེན་པ་ལྔ། འགྲོ་བ་ལྔར་མི་ཚངས་པ་སྤྱོད་པ་ལྔ།
གོང་གི་རྫུན་བཅུ་བདུན་ལས་ཙུག་ཙུག་སོགས་བཞི་མ་གཏོགས་པའི་རྫུན་བཅུ་
གསུམ། འབྲུ་ཆང་དང་བཅོས་ཆང་གཉིས། གླུ། གར། རོལ་མོ། ཕྲེང་
བ༑ རྒྱན། སྤོས་བྱུག་པ། ཁ་དོག་འཆང་བ་སྟེ་བདུན། ཁྲི་ཆེ་མཐོ་གཉིས།
སྟན་ཆེ་མཐོ་གཉིས། ཕྱི་དྲོའི་བཟའ་བ་དང་བཅའ་བ་གཉིས། འགྲོ་བ་ལྔའི་རིན་
ཆེན་བདག་གིར་འཛིན་པ་ལྔ་བཅས་ཏེ་ང་ལྔའོ། །
གོང་གི་དབྱེ་ཚུལ་དེ་དག་ཡོངས་གྲགས་ཀྱི་བཞེད་སྲོལ་རགས་རིམ་

56
སུམ་བརྒྱ་པའི་བསྡུས་དོན་དཀའ་འགྲེལ་
ཙམ་ཞིག་ཡིན་གྱི། གཞན་ཡང་འདུལ་ཊཱིཀ་རིན་ཕྲེང་ལས། བླངས་འདས་སོ་
གསུམ་གྱི་འདོད་པ་བརྗོད་པའི་མཇུག་ཏུ། ཁ་ཅིག་ཉེར་འཇོག་འགེབས་པ་དང་།།
བར་མ་གསུམ་ལ་བསྡམ་བྱར་བཞེད། །ཅེས་འབྱུང་བ་ལྟར་བླངས་འདས་ཉེར་
བརྒྱད་འདོད་མཁན་ཡོད་པ་སོགས་ལུགས་ཤིན་ཏུ་མང་པོ་ཡོད་པར་སྣང་ངོ་། །
དེ་ལྟར་འདུལ་ཊཱིཀ་རིན་ཕྲེང་དང་། ལུང་རིགས་གཏེར་མཛོད་ལས་ནི་སློབ་
དཔོན་ཡོན་ཤཱཀ་རྣམ་གཉིས་བཞེད་སྲོལ་ཐ་དད་ལྟར་དུ་མཛད་ནས། མདོ་རྩ་
འགྲེལ་སོགས་ཀྱི་གསུང་ཇི་བཞིན་པའི་རྗེས་སུ་འབྲང་བ་དང་། མཚོ་ཊིཀ་
སོགས་གཞན་ཕལ་ཆེ་བས་འོད་ལྡན་རྩ་འགྲེལ་ལ་དགོངས་པ་བླངས་ནས་སློབ་
དཔོན་རྣམ་གཉིས་བཞེད་པ་གཅིག་ཏུ་བསྒྲུབས་པར་མཛད་དོ། །
གཉིས་པ་རང་ལུགས་ངོས་བཟུང་བ་ནི། དེ་ཡང་གངས་ལྗོངས་ཀྱི་
འདུལ་འཛིན་མཁས་པ་ཆེན་པོ་དེ་དག་གི་ལེགས་བཤད་ལ་མ་གུས་པ་དང་མཐོང་
ཆུང་མ་ཡིན་ཡང་། ཇི་སྐད་དུ། བླ་མ་མཁན་པོ་མི་ཡི་དབང་ཕྱུག་དང་། །
སངས་རྒྱས་དགེ་འདུན་གནས་བརྟན་དག་གི་བཀའ། །བརྟགས་ནས་རིགས་པ་
ཉིད་ལ་ཚིག་བཞིན་བྱ། །གལ་ཏེ་ཆོས་བཞིན་མིན་ན་བརྡ་སྤྲད་བྱ། །ཞེས་
གསུངས་པའི་རྗེས་སུ་འབྲང་བའི་ཁུལ་གྱིས། གཟུ་བོར་གནས་པའི་བློས་
བརྟགས་ཤིང་དཔྱད་ནས་རང་གི་འདོད་ཚུལ་ཅུང་ཟད་བརྡ་སྤྲད་པར་བྱ་ན།
འདུལ་ཊཱིཀ་རིན་ཕྲེང་དང་ལུང་རིགས་གཏེར་མཛོད་ལས། སློབ་དཔོན་ཤཱཀྱ་འོད་
ཀྱིས་བར་མ་གསུམ་ལས་འདས་པ་བསྡམ་བྱར་བཞེད་ཀྱང་རང་ལུགས་ལ་དེ་
གསུམ་བཤགས་བྱའི་ཉེས་བྱས་སུ་བསམ་བཞིན་བཞག་པ་དང་། ཁྱད་པར་

60
 དཔྱད་རྩོམ་ཕྱོགས་སྒྲིག
ལུང་རིགས་གཏེར་མཛོད་ལས་སློབ་དཔོན་ཤཱཀྱ་འོད་ཀྱིས་སྐྱབས་སུ་འགྲོ་བ་
ཕྱོགས་མཐུན་ཡིན་པར་བཞེད་ཀྱང་རང་ལུགས་ལ་དེ་ལྟར་མིན་པར་གསུངས་པ་
ལ༑ བརྟག་པར་བྱ་བ་འདི་ཡོད་དེ། བར་མ་གསུམ་ལས་ཉམས་པ་དང་མཆོག་
གསུམ་ལ་མ་གུས་པ་རྣམས་བསྡམ་བྱའི་ཉེས་བྱས་སུ་སློབ་དཔོན་ཤཱཀྱ་འོད་ཀྱིས་
བཞེད་པར་གསུངས་པ་ནི་བདེན་མོད་ཀྱང་། དེ་རང་ལུགས་སུ་ཁས་མི་ལེན་པ་
ནི་མི་འཐད་དེ། འོད་ལྡན་ལས་བྱེ་བྲག་བཤད་པའི་ལུང་དོན་རྒྱས་པར་བཤད་པ་
དེ་ནི་སློབ་དཔོན་ཤཱཀྱ་འོད་ཀྱི་བཞེད་པ་ཙམ་མ་ཡིན་པར་བྱེ་བྲག་བཤད་པའི་དོན་
ལྟར་ཡིན་པ་གང་ཞིག །བྱེ་བྲག་བཤད་པ་ནི་སློབ་དཔོན་ཡོན་ཏན་འོད་སོགས་
འཕགས་ཡུལ་གྱི་འདུལ་འཛིན་ཀུན་གྱིས་ཚད་མར་འཛིན་པའི་ཕྱིར། །རྟགས་
ཟུར་དང་པོ་གྲུབ་སྟེ། འོད་ལྡན་དུ། བླངས་པ་ལ་བརྟེན་རྟགས་དང་ནི། །སློང་
སྤྱོད་ཉེར་སྤྱོད་རྒོད་པ་དང་། །འདོད་དང་གནོད་དང་འགྲོགས་པ་དང་། མ་
གུས་མི་སྦྱོང་གཞི་ལས་བྱུང་། །ཞེས་བྱེ་བྲག་བཤད་པའི་ལུང་དོན་རྒྱས་པར་
བསྟན་པ་ལས། མུ་སྟེགས་ཅན་གྱི་རྟགས་འཆང་བ་དང་། ཁྱིམ་པའི་རྟགས་
འཆང་བ་དང་། མཁན་པོ་ལ་མ་གུས་པ་དང་། སངས་རྒྱས་དང་ཆོས་དང་
དགེ་འདུན་ལ་མ་གུས་པ་སོགས་ཕྱོགས་མཐུན་དུ་བཞག་ཅིང་། དེ་དག་ཀྱང་
སློབ་དཔོན་རང་གི་བཞེད་པ་ཙམ་བཀོད་པ་མ་ཡིན་པར་བྱེ་བྲག་བཤད་པ་ལྟར་
ཡིན་ཏེ། འོག་ཏུ། མྱོས་པར་འགྱུར་བའི་ཕྱོགས་མཐུན་དཔེར་བྱ་ན། །བྲེག་
བཙོང་ཀེའུ་སྒོག་སྐྱ་ཡིན་པར་བཤད། །ཅེས་པའི་ཐད་དུ་འོད་ལྡན་ལས། སྒོག་
སྐྱ་ལ་སོགས་པ་ནི་བྱེ་བྲག་བཤད་པ་ལས་དུས་མ་ཡིན་པར་ཟས་ཀྱི་ཕྱོགས་དང་

སུམ་བརྒྱ་པའི་བསྡུས་དོན་དཀའ་འགྲེལ་
མཐུན་པར་བསྟན་པ་ཡིན་ཏེ། དེ་ལྟར་ཡང་འཐུང་ན་ལྟུང་བ་དང་ཆོས་མཐུན་
པས་འདིར་བཤད་དོ། །ཞེས་གསུངས་པས། གོང་གི་ལུང་དོན་བསྟན་སྐབས་
སུ་སློབ་དཔོན་རང་གི་བཞེད་པའི་སྒོག་སྐྱ་ཟ་བ་མྱོས་འགྱུར་གྱི་ཕྱོགས་མཐུན་དུ་
མ་བསྟན་པར་དུས་མིན་ཟ་བའི་ཕྱོགས་མཐུན་དུ་བཞག་པ་འདིས་གཞན་ཐམས་
ཅད་ཀྱང་བྱེ་བཤད་ལྟར་ཡིན་པར་ཤེས་ནུས་པའི་ཕྱིར་རོ། །
འོ་ན་མདོ་རྩ་བའི་རང་གི་རྣམ་བཤད་ལས། མུ་སྟེགས་ཅན་གྱི་རྟགས་
འཆང་བ་ནི་ཇི་ལྟར་ཁྱིམ་པའི་རྟགས་འཆང་བ་བཞིན་དུ་རབ་ཏུ་བྱུང་བའི་རྟགས་
ཡང་དག་པར་བླངས་པ་ལས་འདས་པ་ཡིན་པས་དེ་ལ་ནི་བཤགས་པར་བྱ་བའི་
ཉེས་སུ་འགྱུར་རོ་ཞེས་གསུངས་པ་དང་། ཊཱིཀ་དང་བམ་པོ་ལྔ་བཅུ་པ་ལས་ཀྱང་
དེ་སྐད་གསུངས་པ་ཅི་ཞེ་ན། དེ་ནི་སློབ་དཔོན་ལས་དགེ་ཚུལ་གྱི་སྡོམ་པ་མ་ཐོབ་
ཅིང་། མཁན་པོ་ལས་བར་མ་རབ་བྱུང་ཙམ་ཐོབ་པའི་རབ་བྱུང་གི་དབང་དུ་བྱས་
ནས་བཤགས་བྱའི་ཉེས་བྱས་སུ་གསུངས་པ་ཡིན་ནོ། །དེས་དེ་གསུམ་ལས་
ཉམས་ན་བར་མ་རབ་བྱུང་གི་བརྟུལ་ཞུགས་བཏང་བར་བཤད་པ་ལྟར་ན་ཡང་།
སླར་བཤགས་པ་སྔོན་དུ་འགྲོ་བའི་སྒོ་ནས་གསོ་རུང་བས་བཤགས་བྱའི་ཉེས་བྱས་
ལས་མ་འདས་སོ། །མཚོ་ཊིཀ་སོགས་འདུལ་འགྲེལ་ཕལ་ཆེར་དུ། འོད་ལྡན་
ལས་བཤད་པ་དེ་དག་ནི་ཁྱིམ་པའི་རྟགས་སོགས་ངོ་བོའི་སྒོ་ནས་མ་རྫོགས་པ་ལ་
དགོངས་ནས་བཤད་པ་ཡིན་གསུངས་ཀྱང་། དཔྱད་པར་བྱ་སྟེ། སློབ་དཔོན་
ཤཱཀྱ་འོད་ཀྱིས་བར་མ་གསུམ་ལས་ཉམས་པ་རྣམས་བཤགས་བྱའི་ཉེས་བྱས་
ཡིན་པར་དགོངས་ན། འོད་ལྡན་རྩ་འགྲེལ་དུ་དོགས་གཅོད་ཞིབ་མོར་དེ་ཙམ་

དཔྱད་རྩོམ་ཕྱོགས་སྒྲིག
མཛད་པའི་སྐབས་སུ་ཟུར་ཙམ་ཞིག་གསུངས་དགོས་པ་ལ། དེ་ལྟར་མ་
གསུངས་པ་མ་ཟད། དེ་ལས་ལྡོག་སྟེ་འདི་དག་ཕྱོགས་མཐུན་གྱི་ཉེས་བྱས་ཡིན་
ཞེས་གསལ་བར་ཡང་ཡང་བསྟན་པས། རྩ་འགྲེལ་ཐམས་ཅད་ལ་ཚིག་རེ་རེ་
བཞིན་ལྷན་པ་བཏབ་ནས་དགོངས་པ་འཚོལ་དགོས་ན་ལྷན་པ་བཏབ་པས་ག་ལ་
ལང་སྟེ། ཧ་ཅང་ཐལ་ཆེ་བར་འགྱུར་རོ། །
འདུལ་བ་ལུང་རིགས་གཏེར་མཛོད་ལས། ཁང་པ། ཁང་ཆེན།
ཁབ་རལ་བྱེད་པ། མཚན་མི་མཐུན་པ་དང་ལྷན་ཅིག་ཉལ་བ་དང་། གསོ་སྦྱོང་།
དབྱར་གནས། དགག་དབྱེ། གནས་ཀྱི་སློབ་དཔོན་བསྟེན་པ་ལས་ཉམས་
རྣམས་བླངས་འདས་སུ་བགྲང་བ་ནི། འོད་ལྡན་རྩ་འགྲེལ་དང་གཏན་ནས་མི་
མཐུན་པས་མི་འཐད་དོ། །འདུལ་འཛིན་བློ་གྲོས་སྦས་པའི་ལུགས་སུ་བླངས་
འདས་ང་ལྔ་བཤད་པ་དེ་ལ་ཆད་ལྷག་གི་སྐྱོན་གཉིས་ཡོད་དེ། དང་པོ་ཆད་སྐྱོན་
ནི། མ་བྱིན་ལེན་པ་དང་། མི་ཚངས་སྤྱོད་པ་ལ་དམྱལ་བ་ཆད་པ་དང་། རྫུན་
བཅུ་བདུན་ལས་ཙུག་ཙུག་སོགས་བཞི་ཆད་ཅིང་། བར་མ་གསུམ་ལས་ཉམས་
པ་སོགས་ལྷག་པའོ། །སྤྱིར་དེ་ལྟར་གྲངས་བགྲང་རྒྱུ་གང་རྙེད་བྱས་ནས་དབྱེ་ན་
ད་དུང་འགྲོ་བ་ལྔ་ལ་ཤེས་བཞིན་རྫུན་སྨྲ་བ་ལྔ། བཟའ་བ་ལྔ། བཅའ་བ་ལྔ་
སོགས་ཕྱེ་ནས་མཐར་གྲངས་འདི་ཙམ་ཞེས་ཚད་བཟུང་དཀའ་བར་འགྱུར་བའི་
ཕྱིར་འཐད་པར་མ་མཐོང་ངོ༌། །ཁ་ཅིག་གིས་མཛོད་ལས་དམྱལ་བ་ན་ཡིད་ཀྱི་
ལས་ལམ་གསུམ་ལས་གཞན་སྲོག་གཅོད་པ་སོགས་མེད་པར་བཤད་པ་དང་
འགལ་ཟེར་ཡང་། ཀཱ་རི་ཀཱ་ལྔ་བཅུ་པ་ལས། སེམས་དམྱལ་བསད་ན་སྡིག་པ་

སུམ་བརྒྱ་པའི་བསྡུས་དོན་དཀའ་འགྲེལ་
སྦོམ་འཐོབ་པར་གསུངས་པ་དང་། དེའི་འགྲེལ་བ་ཀ་མ་ལ་ཤཱི་ལས་མཛད་པ་
ལས། སེམས་ཅན་དམྱལ་བ་ལ་རྣམ་པ་གཉིས་ཏེ། སེམས་ཅན་དམྱལ་བ་ཆེན་
པོ་དང་། ཕྱོགས་གཅིག་པའི་སེམས་ཅན་དམྱལ་བའོ། །སེམས་ཅན་དམྱལ་བ་
ཆེན་པོ་ལ་ཡང་རྣམས་གཉིས་ཏེ། ཚ་བའི་སེམས་ཅན་དམྱལ་བ་དང་། གྲང་
བའི་སེམས་ཅན་དམྱལ་བའོ། །ཞེས་དང་། ཕྱོགས་གཅིག་པའི་སེམས་ཅན་
དམྱལ་བ་ཞེས་བྱ་བ་ནི་ལྷའི་ལོངས་སྤྱོད་ཀྱང་ཡོད་ལ་བར་འགའ་སེམས་ཅན་
དམྱལ་བའི་སྡུག་བསྔལ་ཡང་མྱོང་བའོ། །ཞེས་སོགས་གསུངས་པས། དེ་
དག་ལ་མ་བྱིན་ལེན་པ་དང་། མི་ཚངས་པར་སྤྱོད་པའང་ཡོད་པར་འདོད་དགོས་
སོ། །དེ་ཡང་རྒྱ་མཚོའི་འགྲམ་སོགས་སུ་ཚང་དཔོན་གྲོ་བཞིན་སྐྱེས་ཀྱིས་
མཐོང་བའི་གཏམ་རྒྱུད་ལུང་ཀོ་ལྤགས་ཀྱི་གཞི་ལས་བྱུང་བ་ལྟ་བུའོ། །མཛོད་
ལས་དེ་ལྟར་བཤད་པ་ནི་ཚ་གྲང་ཉེ་འཁོར་བའི་དབང་དུ་མཛད་པར་སྣང་ངོ་། །
ཀཱ་རི་ཀཱ་ལྔ་བཅུ་པ་འདི་ཆོས་རྗེ་བུ་སྟོན་གྱིས་སློབ་དཔོན་ཀླུ་སྒྲུབ་ཀྱིས་
མཛད་ཀྱང་ཟེར། ཁ་ཆེ་དགེ་འདུན་བཟང་པོས་མཛད་ཀྱང་ཟེར་གསུངས་ནས་
ཐག་མ་བཅད་ཀྱང་། ཁ་ཅིག་གིས་མགོན་པོ་ཀླུ་སྒྲུབ་ཀྱིས་མ་མཛད་ལ། སློབ་
དཔོན་འདུན་བཟང་གིས་མཛད་དེ། ཀ་མ་ལ་ཤཱི་ལས་མཛད་པའི་འགྲེལ་བ་ཚིག་
གི་བརྗེད་བྱང་ལས། མདོ་ཙམ་ངེས་པར་བཤད་པར་བྱ་བ་ནི་དགེ་སྦྱོང་གི་བསླབ་
ཚིགས་དང་ལས་སུ་བྱ་བ་རྣམས་ནི་ཀཱ་རི་ཀཱ་སུམ་བརྒྱ་པ་ལ་སོགས་པའི་ནང་
ནས་འབྱུང་བས་དེར་བརྟག་པར་བྱའོ། །འདིར་མདོ་ཙམ་སྟེ་ཞེས་གསུངས་པའི་
ཕྱིར་ཟེར་ཡང་། རྒྱུ་མཚན་ཡང་དག་ཏུ་མ་མཐོང་སྟེ། སློབ་དཔོན་ཀླུ་སྒྲུབ་དང་

64
 དཔྱད་རྩོམ་ཕྱོགས་སྒྲིག
འདུན་བཟང་གཉིས་ཀ་སློབ་དཔོན་ཤཱཀྱ་འོད་ཀྱི་སྔོན་དུ་བྱོན་ཟིན་པ་ལ་ཁྱད་པར་
མེད་པའི་ཕྱིར་རོ། །འགྲེལ་བ་ལས་དེ་ལྟར་གསུངས་པ་ནི་སློབ་དཔོན་ཀ་མ་ལ་
ཤཱི་ལས་བླ་ཐབས་སུ་བསྣན་པ་ཙམ་ཡིན་ནོ། །གལ་ཏེ་འདི་སློབ་དཔོན་འདུན་
བཟང་གིས་མཛད་པ་ཡིན་ན་གཞུང་འདིར་སེམས་ཅན་དམྱལ་བ་གསོད་དུ་ཡོད་
པར་གསུངས་པས། ཁོང་གིས་མཛད་པའི་མཛོད་འགྲེལ་དུའང་དོགས་པ་ཙམ་
ཞིག་གནང་འོས་པ་ལ་ཟུར་ཙམ་ཡང་མ་བཤད་པ་འདིས་སློབ་དཔོན་འདུན་བཟང་
གིས་མ་མཛད་ལ། མགོན་པོ་ཀླུ་སྒྲུབ་ཀྱིས་མཛད་པར་བཞེད་པའི་ཕྱོགས་དེ་
འཐད་ཆེ་བར་སྙམ་སྟེ། རང་གི་རྣམ་པར་རྟོག་པ་ཙམ་མོ། །དེ་རྣམས་ནི་ཞར་
ལ་བྱུང་བའོ། །
འོ་ན་རང་གི་ལུགས་ལ་དགེ་ཚུལ་གྱི་དངོས་བླངས་ལས་འདས་པའི་ལྟ་
བ་དུ་ཡོད་ཅེ་ན། རགས་སྡོམ་བྱས་ན་སྲོག་གཅོད་པ་སོགས་བཅུ་ཁོ་ན་སྟེ། བྱེ་
བྲག་བཤད་མཚོ་ལས། བསླབ་པའི་གཞི། །བཅུ་པོ་དག་ནི་མ་གཏོགས་པ། །
བླངས་པའི་ཕྱོགས་མཐུན་ཤེས་པར་བྱ། །ཞེས་དང་། འོད་ལྡན་ལས། དགེ་
ཚུལ་གྱི་སྔགས་ལས་ཡན་ལག་བཅུ་པ་འདིས་བདག་ཅེས་ཚད་གསུངས་པ་ལས་
བསླབ་པ་བཅུ་པོ་དག་ཁོ་ན་ལས་འདས་ན་ལྟུང་བ་ཡིན་པར་གསུངས་པའི་ཕྱིར་
དང་། གཞན་ལ་ནི་མ་གསུངས་པའི་ཕྱིར་ལ་གཞན་ལའང་སྐྱོན་མེད་པ་ཉིད་ནི་
མ་ཡིན་ཞིང་། བླངས་པ་ལས་འདས་པ་དང་ཤན་འདྲ་བའི་ཕྱིར་དང་། ཡིད་
ཀྱིས་བསྡམ་པར་བྱ་བའང་སྤྱིར་བསྟན་པའི་ངོ་བོ་ཉིད་ཡིན་པས་ཕྱོགས་དང་མཐུན་
པ་རྣམས་ཡིད་ཀྱིས་བསྡམ་པར་བྱ་བ་ཡིན་ནོ་ཞེས་རྣམས་པར་བཞག་གོ། །ཞེས་

སུམ་བརྒྱ་པའི་བསྡུས་དོན་དཀའ་འགྲེལ་
གསུངས་པའི་ཕྱིར་རོ། །བཅུ་པོ་དེ་ལ་ཆར་གཏོགས་དང་ནང་ཚན་གྱི་སྒོ་ནས་
 མཚོ་ཊིཀ་ལས་གསུངས་པ་རྣམས་ལས་བར་མ་ལས་ཉམས་པ་གསུམ་
དབྱེ་ན། 
མ་གཏོགས་གཞན་དབྱེ་བསྔའི་གྲངས་འདྲེན་ལུགས་ཤིན་ཏུ་ལེགས་པར་སྣང་
བས། དེ་ལས། མི་གསོད་འདེབས་སྤྱོད་དུད་འགྲོ་གསོད། །རྐུ་དང་མི་
ཚངས་སྤྱོད་བྱེད་དང་། །རྫུན་དང་གཞི་མེད་བག་ཙམ་དང་། །དབྱེན་དང་རྗེས་
ཕྱོགས་ཁྱིམ་སུན་འབྱིན། །ཤེས་བཞིན་བཤེས་ངོར་འཕྱ་དང་ཟས། །ལྷག་མ་
གཞི་མེད་བསླབ་པ་སྤོང༌། །འབྲས་ཆེན་ཚོད་མ་ཕན་ཚུན་འགེབས། །ཙུག་
ཙུག་ལ་སོགས་བཞི་ལ་ཡང་། །འདུ་ཤེས་བསྒྱུར་བའི་ཆ་ནས་བཞི། །ཆང་
འཐུང་གར་གླུ་རོལ་མོ་བྱེད། །རྒྱན་འདོགས་ཁ་དོག་དྲི་དྲུག་དང་། །མལ་ཆེན་
མཐོ་དང་དུས་མིན་ཟས། །རིན་ཆེན་ལེན་དང་སུམ་ཅུ་བཞི། །ཞེས་མཇུག་གི་
ཚིག་ཅུང་ཟད་བསྒྱུར་བ་ལས་གཞན་ཇི་བཞིན་གཟུང་བར་བྱའོ། །
གསུམ་པ་དེ་ལ་རྩོད་པ་སྤོང་བ་ནི། ཁ་ཅིག་ན་རེ། བར་མ་གསུམ་
ལས་འདས་པ་བཤགས་བྱའི་ཉེས་བྱས་ཡིན་ཏེ། རང་གི་རྣམ་བཤད་ལས། མུ་
སྟེགས་ཅན་གྱི་རྟགས་འཆང་བ་ནི་ཇི་ལྟར་ཁྱིམ་པའི་རྟགས་འཆང་བ་བཞིན་དུ་
རབ་ཏུ་བྱུང་བའི་རྟགས་ཡང་དག་པར་བླངས་པ་ལས་འདས་པ་ཡིན་པས་དེ་ལ་ནི་
བཤགས་པར་བྱ་བའི་ཉེས་སུ་འགྱུར་རོ་ཞེས་དང་། ཊཱིཀ་དང་། བམ་པོ་ལྔ་
བཅུ་པ་ལས་ཀྱང་དེ་སྐད་གསུངས་པའི་ཕྱིར་ཞེ་ན། འོ་ན་མི་ཚངས་སྤྱོད་སྤོང་བ་
ལས་འདས་པ་ཡང་བཤགས་བྱའི་ཉེས་བྱས་ཡིན་པར་ཐལ། ཊཱིཀ་ལས། མི་
ཚངས་པར་སྤྱོད་པ་ནི་དེ་སྤོང་བའི་བསླབ་པའི་གཞི་ཡང་དག་པར་བླངས་པ་ལས་

66
 དཔྱད་རྩོམ་ཕྱོགས་སྒྲིག་
འདས་པ་ཡིན་པས། དེ་ལ་ནི་བཤགས་པར་བྱ་བའི་ཉེས་བྱས་སུ་འགྱུར་རོ། །
ཞེས་གསུངས་པའི་ཕྱིར། ཁྱབ་པ་འགྲིག །
དེ་ལ་འགའ་ཞིག་ན་རེ། ཊིཀ་ལས་མི་ཚངས་སྤྱོད་ཀྱི་ལྟུང་བ་དེ་
བཤགས་བྱའི་ཉེས་བྱས་ཡིན་པར་བཤད་པ་དེ་ནི་སྦྱོར་བའི་གནས་སྐབས་ལ་
དགོངས་སོ་ཞེ་ན། བར་མ་གསུམ་ལས་འདས་པ་བཤགས་བྱའི་ཉེས་བྱས་ཡིན་
པར་བཤད་པ་ཡང་བར་མའི་རབ་བྱུང་ཙམ་ཐོབ་པ་ལ་དགོངས་སོ་ཞེས་མཚུངས་
སོ། །གཞན་དག་ན་རེ། ཊཱིཀ་ལས་མི་ཚངས་སྤྱོད་ཀྱི་ལྟུང་བ་དེ་བཤགས་བྱའི་
ཉེས་བྱས་ཡིན་པར་བཤད་པ་དེ་ནི་སྒྲ་ཇི་བཞིན་པ་ཡིན་ཟེར་ན། འོ་ན་འོད་ལྡན་
ལས། དགེ་ཚུལ་གྱི་ལྟུང་བ་ནི་ཐམས་ཅད་དུ་ཉེས་བྱས་ཁོ་ན་ཡིན་ནོ། །དེ་ཡང་
ཡུལ་གྱི་ཁྱད་པར་ལས་ཁ་ཅིག་ཏུ་ཕམ་པར་འགྱུར་བ་ཡིན་ཏེ། དཔེར་ན་སྲོག་
གཅོད་པ་ལ་སོགས་པ་དག་ཏུའོ། ། ཁ་ཅིག་ཏུ་ནི་བཤགས་པར་འགྱུར་བ་ཡིན་
ཏེ། དཔེར་ན་ཆང་འཐུང་བ་ལ་སོགས་པ་དག་ཏུའོ། །ཞེས་གསུངས་པ་མི་
འཐད་པར་ཐལ། བླངས་འདས་ཀྱི་ཉེས་བྱས་ཐམས་ཅད་བཤགས་བྱའི་ཉེས་
བྱས་སུ་འདོད་པའི་ཕྱིར། །རྟགས་ཁས།
ཁ་ཅིག་ན་རེ། བར་མ་གསུམ་ལས་འདས་པ་བསྡམ་བྱ་མ་ཡིན་ཏེ།
ཡུལ་ཁྱད་པར་ཅན་མཁན་པོ་ལ་གཉེན་པོ་ལུས་ངག་གིས་དངོས་སུ་བླངས་པ་དང་
འགལ་བར་བྱས་པའི་ཕྱིར་རོ་ཞེ་ན། འོ་ན་ཚིགས་གསུམ་རིམ་གྱིས་ནོད་པའི་
དགེ་ཚུལ་གྱིས་སྒོ་གསུམ་ལས་གཞན་པའི་ཡན་ལག་མ་ཡིན་པར་ཁུ་བ་འབྱིན་པ་
ཆོས་ཅན། བསྡམ་བྱའི་ཉེས་བྱས་མ་ཡིན་པར་ཐལ། སྔར་ཡུལ་ཁྱད་པར་ཅན་

67
སུམ་བརྒྱ་པའི་བསྡུས་དོན་དཀའ་འགྲེལ་
སློབ་དཔོན་ལས་གཉེན་པོ་ལུས་ངག་གིས་དངོས་སུ་བླངས་པ་དང་འགལ་བར་
བྱས་པའི་ཕྱིར། ཁྱབ་པ་འགྲིག །འདོད་མི་ནུས་ཏེ། འོད་ལྡན་ལས།
བླངས་པའི་ཕྱོགས་དང་མཐུན་པ་ནི་དཔེར་ན་མི་ཚངས་སྤྱོད་པ་སྤོང་བའི་ནི་ཁུ་བ་
འབྱིན་པ་སྤོང་བ་ལ་སོགས་པ་ལྟ་བུ་སྟེ། ཞེས་གསུངས་པའི་ཕྱིར་རོ། །དེ་ལ་
ཁོ་ན་རེ། འོ་ན་དགེ་སློབ་མས་ཆང་འཐུང་བའི་ལྟུང་བ་ཆོས་ཅན། བཤགས་
བྱའི་ཉེས་བྱས་མ་ཡིན་པར་ཐལ། ཁྱབ་འབྲེལ་དེའི་ཕྱིར་ཟེར་ན། མི་མཚུངས་
ཏེ། དགེ་སློབ་མའི་སྡོམ་པ་ནི་དགེ་ཚུལ་མ་མེད་ན་མི་སྐྱེ་ཞིང་། དགེ་ཚུལ་
མའི་སྟེང་དུ་བསླབ་བྱ་འགའ་ཞིག་བསྣན་པ་ཙམ་ཡིན་ལ། དགེ་ཚུལ་གྱི་སྡོམ་པ་
ནི་དགེ་བསྙེན་དང་བར་མ་རབ་བྱུང་གི་བསླབ་ཚིགས་སྔོན་དུ་མ་སོང་ཡང་སྐྱེ་བའི་
ཕྱིར་རོ། །
ཁ་ཅིག་ན་རེ། ཁང་པ། ཁང་ཆེན། རིན་པོ་ཆེའི་ཁབ་རལ་བྱེད་པ།
བུད་མེད་དང་ལྷན་ཅིག་ཉལ་བ། གསོ་སྦྱོང་དང་དགག་དབྱེ་མི་བྱེད་པ།
གནས་ལ་མི་བསྟེན་པའང་བཤགས་བྱའི་ཉེས་བྱས་ཡིན་ཏེ། ཊཱིཀ་དང་བམ་པོ་
ལྔ་བཅུ་པ་ལས་དེ་ལྟར་བཤད་པའི་ཕྱིར་ཟེར་ན། འོ་ན་དེ་དག་རེ་རེ་ནས་ཆོས་
བསྙེན་པར་མ་རྫོགས་ཤིང་རབ་ཏུ་བྱུང་བས་ཁས་བླངས་པ་ལས་འདས་
ཅན། 
པའི་ཉེས་བྱས་ཡིན་པར་ཐལ། དེ་བཤགས་བྱའི་ཉེས་བྱས་ཡིན་པའི་ཕྱིར།
རྟགས་ཁས། ཁྱབ་སྟེ། ཊིཀ་ལས། བཤགས་པར་བྱ་བའི་ཉེས་བྱས་ཡིན་
པས་དེས་ནས་བླངས་པ་ལས་འདས་པ་ཞེས་བཤད་ལ། ཕྱོགས་མཐུན་ལས་
འདས་པ་ལ་ཡིད་ཀྱི་ཉེས་བྱས་སུ་འགྱུར་རོ་ཞེས་གསུངས་པའི་ཕྱིར། འདོད་ན།

དཔྱད་རྩོམ་ཕྱོགས་སྒྲིག
དགེ་ཚུལ་གྱིས་དེ་དག་ནམ་ཁས་བླངས་ལེགས་པར་སོམས་ཤིག །དེས་ན་འོད་
ད
ལྡན་ལས་འདི་དག་ཕྱོགས་མཐུན་དུ་བཤད་པ་ལྟར་གཟུང་འོས་ལ། དེ་དག་
བཤགས་བྱའི་ཉེས་སུ་བཤད་པ་ནི་དགོངས་པ་ཅན་ཏེ། ཁང་པ་བརྩིགས་པ་ལ་
བརྟེན་ནས་དུད་འགྲོ་འདེབས་སྤྱོད་ཀྱི་ཉེས་པ་བྱུང་བ་ལ་དགོངས་ནས་ཁང་པ་དང་
ཁང་ཆེན་བཤགས་བྱའི་ཉེས་བྱས་སུ་བཤད་པ་མཚོ་ཊཱིཀ་ལས་གསུངས་ཤིང་།
རིན་པོ་ཆེའི་ཁབ་རལ་བྱེད་པའང་གསེར་དངུལ་ལེན་པའི་བཤགས་བྱའི་ཉེས་བྱས་
བྱུང་བ་ལ་དགོངས་པ་དང་། དེ་བཞིན་བུད་མེད་དང་ལྷན་ཅིག་ཉལ་བ་ནི་དགག་
བྱ་ཆེ་བ་དང་མི་ཚངས་སྤྱོད་ཀྱི་སྦྱོར་བའི་ཉེས་པ་བྱུང་བ་ལ་དང་། གསོ་སྦྱོང་
དང་དགག་དབྱེ་མི་བྱེད་པ་དང་གནས་ལ་མི་བསྟེན་པའང་ལྟུང་མཚམས་ངོ་མི་
ཤེས་པར་གྱུར་ཏེ་བླངས་འདས་ཀྱི་ཉེས་པ་བྱུང་བ་ལ་དགོངས་པ་ཡིན་ཞེས་
འགྲེལ་ན་ལེགས་སོ། ། །
ཁོ་ན་རེ། དགེ་ཚུལ་ལ་ལྷག་མའི་དབྱེན་དང་འདྲ་བའི་ཉེས་པ་བྱུང་བ་དེ་
ཆོས་ཅན། བཤགས་བྱའི་ཉེས་བྱས་མ་ཡིན་པར་ཐལ། བསྡམ་བྱའི་ཉེས་བྱས་
ཡིན་པའི་ཕྱིར། མ་གྲུབ་ན། དེར་ཐལ། འོད་ལྡན་ལས། བྱེ་བྲག་བཤད་
པའི་ལུང་དོན་བཀྲལ་སྐབས་སུ་དགེ་འདུན་གྱི་དབྱེན་ནི་སྡོམ་པ་མཐའ་དག་
ཉམས་པའི་ཕྱོགས་མཐུན་དུ་བཤད་ཅིང་། རྩ་བ་ལས་ཀྱང་། འདུལ་བར་
དབྱེན་འདི་ཉེས་བྱས་གསུངས་གྱུར་པ། །དེ་ནི་ཡིད་ཀྱི་ཉེས་བྱས་ཡིན་གཞན་
མིན། །ཞེས་གསུངས་པའི་ཕྱིར་ཟེར་ན། མ་ཁྱབ་སྟེ། འོད་ལྡན་ལས་དེ་ལྟར་
གསུངས་པ་ནི་ཕྲ་མ་རང་རྐྱ་བ་ཙམ་ལ་དགོངས་པའི་ཕྱིར། འདོད་མི་ནུས་ཏེ།

སུམ་བརྒྱ་པའི་བསྡུས་དོན་དཀའ་འགྲེལ་
ལྷག་མའི་དབྱེན་ནི་ཆོས་མ་ཡིན་པར་ཡང་དག་པར་བླངས་ནས་དེ་ཆོས་སུ་བཟུང་
ནས་རྗེས་སུ་ཐ་སྙད་འདོགས་པར་བྱེད་པ་ཡིན་པས་འདུ་ཤེས་བསྒྱུར་བའི་ཆ་ནས་
རྫུན་དུ་སྨྲ་བར་གཏོགས་སོ། །
དེ་ལ་ཁོ་ན་རེ། མི་བདེན་པ་བརྗོད་པའི་སྒོ་ནས་ཕ་རོལ་དབྱེ་བའི་ཚིག་
དགེ་ཚུལ་གྱིས་དངོས་སུ་སྤོང་བར་ཁས་བླངས་པར་ཐལ།
སྨྲ་བ་དེ་ཆོས་ཅན། 
རྫུན་སྨྲ་བ་ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ། མཛོད་འགྲེལ་
ཕ་རོལ་པོ་དབྱེ་བའི་ཕྱིར་བདེན་པ་བརྗོད་ན་ཕྲ་མ་ཙམ་
མངོན་པའི་རྒྱན་ལས། 
མི་བདེན་པ་སྨྲས་ན་རྫུན་དང་གཉིས་ཀར་འགྱུར་བར་བཤད་པའི་ཕྱིར
དང་། 
དགེ་ཚུལ་གྱི་སྡོམ་པ་དེ་སྤོང་བ་བཞིའི་མཚན་ཉིད་མ་ཡིན་པར་ཐལ
འདོད་ན། 
དེ་ཕྲ་མ་ཡིན་པའི་ཕྱིར་ཟེར་ན། མ་ཁྱབ། འདོད་མི་ནུས་ཏེ། འོད་ལྡན་ལས།
། །ཞེས་
དགེ་ཚུལ་གྱི་སྡོམ་པ་དེ་སྤོང་བ་བཞིའི་མཚན་ཉིད་ཡིན་པའི་ཕྱིར་རོ
གསུངས་པའི་ཕྱིར། །
འོ་ན་དགེ་ཚུལ་གྱིས་གཞན་གྱི་རྣར་མི་སྙན་པའི་རྫུན་སྨྲས་པ་ཆོས་ཅན
ཕྱོགས་མཐུན་གྱི་ཉེས་པ་ཙམ་ལས་མི་འབྱུང་བ་ཐལ། དེ་ཚིག་རྩུབ་ཡིན་པའི་
ཕྱིར། ཁྱབ་པ་ཁས། རྟགས་གྲུབ་སྟེ། མཛོད་ལས། ཚིག་རྩུབ་པོ་ནི་མི་
སྙན་པ། །ཞེས་གསུངས་པའི་ཕྱིར། འདོད་ན་ཧ་ཅང་ཐལ་ལོ། །དེ་བཞིན་
དགེ་ཚུལ་གྱིས་མི་ཆོས་བླ་མའི་རྫུན་སྨྲས་པ་ཆོས་ཅན། ཕྱོགས་མཐུན་གྱི་ཉེས་
བྱས་ཡིན་པར་ཐལ། ངག་འཁྱལ་ཡིན་པའི་ཕྱིར། ཁྱབ་པ་ཁས། རྟགས་
གྲུབ་སྟེ། མཛོད་ལས། ཉོན་མོངས་ཅན་ཀུན་ཀྱལ་པ་ཉིད། །གསུངས་པའི་

དཔྱད་རྩོམ་ཕྱོགས་སྒྲིག
ཕྱིར་རོ། །དེས་ན་འོད་ལྡན་ལས། དགེ་ཚུལ་གྱི་སྡོམ་པ་དེ་སྤོང་བ་བཞིའི་
མཚན་ཉིད་ཡིན་པའི་ཕྱིར་རོ། །དེ་ཉིད་དུ་ཕྲ་མ་དང་ཚིག་རྩུབ་པོ་དང་ཚིག་
འཁྱལ་བ་གསུམ་བཅུག་ནས་དགེ་སློང་གི་སྡོམ་པ་སྤོང་བ་བདུན་གྱི་མཚན་ཉིད་
ཡིན་པས་སོ། །ཞེས་གསུངས་པའི་ལུང་དོན་ནི་དགེ་ཚུལ་རྣམས་ཀྱིས་ཕྲ་མ་
དང་ཚིག་རྩུབ་དང་ངག་འཁྱལ་མཐའ་དག་གམ་ཕྲ་མ་སོགས་རང་རྐྱ་བ་སྤོང་བ་
ཁས་མ་བླངས་ཤིང་དགེ་སློང་གིས་དེ་སྤོང་བར་ཁས་བླངས་པའི་དོན་ཡིན་ནོ།།
གཉིས་པ་ཕྱོགས་མཐུན་གྱི་ཉེས་བྱས་བཤད་པ་ལ་གཉིས་ཏེ། ཕྱོགས་
མཐུན་རྟོགས་སླ་བའི་ཕྱིར་ཉེས་མེད་ངོས་བཟུང་བ་དང་། ཕྱོགས་མཐུན་དངོས་
བཤད་པའོ། །དང་པོ་ནི། བྱེ་བྲག་བཤད་མཚོ་ལས། འཆང་བ་དང་ནི་འབྲལ་
བ་དང༌། །དེ་བཞིན་ས་ནི་བརྐོ་བ་དང་། །རིན་ཆེན་རེག་དང་མེ་ལ་རེག །
བཏང་ནས་ཟ་བར་བྱེད་པ་དང་། །ལྗོན་ཤིང་སྐྱོད་དང་ཤིང་གཅོད་དང་། །བྱིན་
ལེན་མ་བྱས་ཟ་བ་དང་། །རྩ་སྔོན་མི་གཙང་འདོར་བ་དང་། །དེ་བཞིན་གསོག་
འཇོག་ཟ་བ་དང་། །ས་བོན་འཇོམས་དང་བསླབ་པའི་གཞི། །བཅུ་པོ་རྣམས་ནི་
མ་གཏོགས་པར། ། སོ་སོ་ཐར་པར་བསྟན་པ་དག །བླངས་པའི་ཕྱོགས་མཐུན་
ཤེས་པར་བྱ། །ཞེས་སོ། །འདིའི་དོན་ནི་འོད་ལྡན་ལས། ལྷུང་བཟེད་
དང༌། ཆོས་གོས་ལྷག་པ་འཆང་བ་དང༌། ཆོས་གོས་གསུམ་དང་འབྲལ་བ་
དང༌། ས་བརྐོ་བ་དང་། རིན་པོ་ཆེ་ལ་རེག་པ་དང་། མེ་ལ་རེག་པ་དང་།
བཏང་ནས་ཟ་བ་དང་། ལྗོན་ཤིང་སྐྱོད་པ་དང་། ཤིང་ལ་སོགས་པ་གཅོད་པ་
དང༌། བྱིན་ལེན་མ་བྱས་པར་ཟ་བ་དང་། རྩྭ་སྔོན་པོ་དང་བཅས་པའི་ཕྱོགས་སུ་

71
སུམ་བརྒྱ་པའི་བསྡུས་དོན་དཀའ་འགྲེལ་
མི་གཙང་བ་འདོར་བ་དང་། གསོག་འཇོག་ཟ་བ་དང་། ས་བོན་འཇོམས་པ་
ཞེས་བྱ་བ་བཅུ་གསུམ་ཞེས་གསུངས་སོ། །འཆང་བའི་ཟླར་བསྡུས་པ་ཟླ་
འཇོག །འབྲལ་བའི་ཟླར་བསྡུས་པ་དགོན་པ་བའི་འབྲལ་སྤང་། གསོག་
འཇོག་བྱས་པ་ཟ་བའི་ཟླར་གསོག་འཇོག་བྱེད་པའི་སྤང་ལྟུང་རྣམས་ཞུ་བ་ཁ་ཆེ་བ་
ལས་དངོས་སུ་ཉེས་མེད་དུ་གསུངས་པས་བཅུ་དྲུག་དང་། ཞུ་བ་མང་ཤོས་
ལས་ཉི་ཤུ་མ་ལོན་པས་རྫོགས་པར་བྱེད་པ་ལ་ལྟུང་བ་མེད་པར་བཤད་ཀྱང་།
ཀུན་མཁྱེན་པདྨ་དཀར་པོས་རྐུ་ཐབས་སུ་གནས་པས་མཁན་པོ་བྱས་ན་ཉེས་པར་
འགྱུར་བ་ཁོ་ན་ཡིན་པས་མི་རུང་གསུངས་སོ། །དེ་ལྟར་བཅུ་དྲུག་གི་སྟེང་དུ་
བོད་ཀྱི་འདུལ་འཛིན་རྣམས་ཀྱིས། མ་སྨྲས་འདུན་བསྒྱུར་མ་རྫོགས་ལྷན་ཅིག་
ཉལ། །ཞེས་རུང་མཐུན་གསུམ་བསྣན་པས་ཉེས་མེད་བཅུ་དགུའོ། །ཕྱི་མ་འདི་
ལ་དགེ་ཚུལ་བུད་མེད་སོགས་དང་ནུབ་ལྷག་ཉལ་བ་མ་གནང་ལ། དགེ་ཚུལ་
གཞན་དང་ལྷན་ཅིག་ཉལ་བ་གནང་བས་ཉེས་མེད་ཕྱེད་དང་བཅུ་དགུར་ཞེས་ཀྱང་
བཞེད་པར་སྣང་ངོ༌། །
དེ་ཡང་དགེ་སློང་ཕའི་སོ་ཐར་གྱི་སྡོམ་བསྡུས་ཀྱི་དབང་དུ་བྱས་ན་ཤིང་
གཅོད་པ་དང་ས་བོན་འཇོམས་པ་གཉིས་གཅིག་ཏུ་བགྲངས་བས། དགེ་ཚུལ་ཕ་
ལ་གནང་བ་ཕྱེད་དང་བཅོ་བརྒྱད་ཡོད་ཅིང་། དེ་བཞིན་དགེ་སློང་མའི་སོ་ཐར་གྱི་
སྡོམ་བསྡུས་ཀྱི་ཉེས་མེད་མང་ཡང་འདིར་ཡི་གེ་ལ་འཇིགས་ནས་མ་བྲིས་སོ། །
ཤིང་གཅོད་པ་དང་ས་བོན་འཇོམས་པ་གཉིས་སོ་སོར་བགྲང་བའི་རྒྱུ་མཚན་ནི་
དགེ་སློབ་མར་ཤིང་གཅོད་པ་བླངས་འདས་དང་ས་བོན་འཇོམས་པ་ལྟུང་མེད་དེ།

དཔྱད་རྩོམ་ཕྱོགས་སྒྲིག
རྣམ་གྲངས་མི་འདྲ་བ་གཉིས་འབྱུང་བའི་ཕྱིར་སོ་སོར་བགྲང་བར་བཤད་དོ།།
གཉིས་པ་ཕྱོགས་མཐུན་དངོས་བཤད་པ་ནི། གོང་སྨོས་བསླབ་བཞི་བཅུ་པོའི་
ཆར་གཏོགས་ནང་ཚན་དང་བཅས་པ་དེ་དག་དང༌། གནང་བའི་ཉེས་མེད་ཕྱེད་
བཅུ་དགུ་མ་གཏོགས་པར། དགེ་སློང་ཕའི་སོ་སོར་ཐར་པར་བསྟན་པ་ཐམས་
ཅད་བླངས་པའི་ཕྱོགས་མཐུན་གྱི་ཉེས་བྱས་ཡིན་ནོ། །དེ་ཡང་དགེ་སློང་ཕའི་
སྡོམ་བསྡུས་ཀྱི་ལྟུང་བ་ཉིས་བརྒྱ་ང་གསུམ་ལས། རྫུན་བཅུ་བདུན། སྲོག་
གཅོད་བཞི། མི་ཚངས་སྤྱོད་དང་མ་བྱིན་ལེན་གྱི་ཕམ་པ་གཉིས། གསེར་
དངུལ་ལེན་པ། ཆང་། ཁྲི་རྐང་ཚད་ལྷག །དུས་མིན་ཁ་ཟས་བཅས་བླངས་
འདས་ཉེར་བདུན་དང་། གནང་བའི་ཉེས་མེད་ཕྱེད་དང་བཅོ་བརྒྱད་སྟེ། །
བསྡོམས་ན་ཕྱེད་དང་ཞེ་བཞི་མ་གཏོགས་པའི་ཁུ་བ་འབྱིན་པ་ནས་ཆུའི་ནང་དུ་
བཤང་གཅི་འདོར་བའི་བར་ཉིས་བརྒྱ་ཕྱེད་དང་བརྒྱད་པོ་དག་ཕྱོགས་མཐུན་གྱི་
ཉེས་བྱས་སུ་ཤེས་པར་བྱའོ། །མཁས་པ་ཁ་ཅིག་གིས་གསེར་དངུལ་ལེན་པའི་
སྤང་ལྟུང་དང་། ཁྲི་རྐང་ཚད་ལྷག་བྱེད་པའི་ལྟུང་བྱེད་གཉིས་བླངས་འདས་སུ་
མ་བགྲངས་ཀྱང་། དགེ་ཚུལ་གྱིས་རིན་པོ་ཆེ་ལ་རེག་པ་གནང་བ་ཙམ་ལས་
གསེར་དངུལ་བདག་གིར་བྱས་ནས་ལེན་པ་མ་གནང་ཞིང་། མལ་ཆེ་མཐོ་ཡང་
ཆོས་སྟོན་པ་དང་ཁྱིམ་པས་བསྟབས་པའི་གནས་སྐབས་མ་གཏོགས་དགེ་འདུན་
དང་གང་ཟག་གི་ཁྱད་པར་མ་ཕྱེས་པར་སྤྱིར་བཀག་པ་མཛད་པས། འདི་གཉིས་
དགེ་ཚུལ་ལ་བླངས་འདས་ཀྱི་གྲངས་སུ་འགྲོ་བར་སྙམ་མོ། །གཞན་ཡང་ལག་
ཉ་བླངས་པ་དང་ཟ་བ་འགའ་ཞིག་མ་གཏོགས་བསླབ་བྱའི་ཉེས་བྱས་དང༌།

73
སུམ་བརྒྱ་པའི་བསྡུས་དོན་དཀའ་འགྲེལ་
སྣམ་སྦྱར་མེད་པར་ཕྱིན་པའི་ཉེས་པ་སོགས་ཁ་ཤས་མ་གཏོགས་གཞི་བཅུ་བདུན་
གྱི་ཉེས་བྱས་ཐམས་ཅད་ཀྱང་ཕྱོགས་མཐུན་ཉེས་བྱས་ཡིན་ཞིང་། རྣམ་གྲངས་
ཤིན་ཏུ་མང་བས་རྒྱས་པར་ནི་གཞན་དུ་གསལ་ལ། འོད་ལྡན་རྩ་འགྲེལ་འདི་
དག་ཏུའང་བསླབ་གཞི་སོ་སོའི་ཐད་དུ་ཉེས་དམིགས་ཆེ་ཞིང་འབྱུང་ཉེ་བའི་
ཕྱོགས་མཐུན་འགའ་ཞིག་དཔེ་ཙམ་བསྟན་པ་ལས་ཤེས་པར་བྱའོ། །
རྩ་བའི་ས་བཅད་གཉིས་པ་རྒྱས་པར་བཤད་པ་ལ། བླངས་འདས་ཀྱི་
ཉེས་བྱས་སྤོང་བ་བསྟན་པ་དང་། ཕྱོགས་མཐུན་གྱི་ཉེས་བྱས་སྤོང་བ་བསྟན་པ་
གཉིས་སོ། །དང་པོ་ལ་ཕམ་འདྲའི་ཉེས་བྱས་སྤོང་བར་བསྟན་པ་དང་།
བཤགས་བྱའི་ཉེས་བྱས་སྤོང་བར་བསྟན་པ་གཉིས་སོ། །དང་པོ་ལ་སྲོག་གཅོད་
པའི་ཕམ་འདྲའི་ཉེས་བྱས་སྤོང་བར་བསྟན་པ་དང་། མི་བྱིན་ལེན་གྱི་ཕམ་འདྲའི་
ཉེས་བྱས་སྤོང་བར་བསྟན་པ་དང་། མི་ཚངས་པར་སྤྱོད་ཀྱི་ཕམ་འདྲའི་ཉེས་
བྱས་སྤོང་བར་བསྟན་པ་དང་། རྫུན་དུ་སྨྲ་བའི་ཕམ་འདྲའི་ཉེས་བྱས་སྤོང་བར་
བསྟན་པ་བཞིའོ། །དང་པོ་ལ་ལེའུའི་གཞུང་དང་། མཚན་བསྟན་པ་གཉིས་
དང་པོ་ལ་སྲོག་གཅོད་པའི་ཕམ་འདྲའི་ཉེས་བྱས་ཀྱི་ངོ་བོར་བརྗོད་པས་
ལས། 
མདོར་བསྟན། །དབྱེ་བ་དོགས་གཅོད་དང་བཅས་པས་རྒྱས་པར་བསྟན།
ཕྱོགས་མཐུན་བསྟན་པས་མཇུག་བསྡུ་བ་དང་གསུམ་མོ། །དང་པོ་ནི། གང་
ཞིག་རང་བཞིན་གནས་ལ་བསླབ་བཅས་པས། །ཞེས་སོགས་སོ། །གཉིས་པ་
ནི། གང་གི་གསང་སྔགས་ལ་སོགས་ཐབས་རྣམས་སམ། །ཞེས་པ་ལ་
སོགས་པའོ། །གསུམ་པ་ནི། དེ་ནས་སྲོག་གཅོད་ཕྱོགས་མཐུན་བཤད་པར་

74
 དཔྱད་རྩོམ་ཕྱོགས་སྒྲིག
བྱ། །ཞེས་པ་ལ་སོགས་པའོ། །གཉིས་པ་ལེའུའི་མཚན་ནི། སྲོག་གཅོད་པ་
སྤོང་བ་སོགས་སོ། །
གཉིས་པ་མ་བྱིན་ལེན་གྱི་ཕམ་འདྲའི་ཉེས་བྱས་སྤོང་བར་བསྟན་པ་ལ་
ལེའུའི་གཞུང་དང་། མཚན་བསྟན་པ་གཉིས་ལས། དང་པོ་ལ་མ་བྱིན་ལེན་གྱི་
ཕམ་འདྲའི་ཉེས་བྱས་ཀྱི་ངོ་བོར་བརྗོད་པས་མདོར་བསྟན། །དབྱེ་བ་དོགས་
གཅོད་དང་བཅས་པས་རྒྱས་པར་བསྟན། ཕྱོགས་མཐུན་བསྟན་པས་མཇུག་
བསྡུ་བ་དང་གསུམ་མོ། །དང་པོ་ནི། དགེ་ཚུལ་གང་ཞིག་རྐུ་བའི་སེམས་ཀྱིས་
སུ། །ཞེས་སོགས་སོ། །གཉིས་པ་ནི། དད་པས་རྒྱལ་བའི་རིང་བསྲེལ་རྐུ་དེ་
མིན། །ཞེས་པ་ལ་སོགས་པའོ། །གསུམ་པ་ནི། ད་ནི་མ་བྱིན་ཕྱོགས་མཐུན་
བཤད་པར་བྱ། །ཞེས་པ་ལ་སོགས་པའོ། །གཉིས་པ་ལེའུའི་མཚན་ནི། མ་
བྱིན་པ་ལེན་པ་སྤོང་བ་སོགས་སོ། །
གསུམ་པ་མི་ཚངས་སྤྱོད་ཀྱི་ཕམ་འདྲའི་ཉེས་བྱས་སྤོང་བར་བསྟན་པ་ལ་
ལེའུའི་གཞུང་དང་། མཚན་བསྟན་པ་གཉིས་ལས། དང་པོ་ལ་མི་ཚངས་སྤྱོད་
ཀྱི་ཕམ་འདྲའི་ཉེས་བྱས་ཀྱི་ངོ་བོར་བརྗོད་པས་མདོར་བསྟན། །དབྱེ་བ་དོགས་
གཅོད་དང་བཅས་པས་རྒྱས་པར་བསྟན། ཕྱོགས་མཐུན་བསྟན་པས་མཇུག་
བསྡུ་བ་དང་གསུམ་མོ། །དང་པོ་ནི། གང་ཞིག་འཇིགས་མེད་ངོ་ཚ་མེད་
ཆགས་ཕྱིར། །ཞེས་སོགས་སོ། །གཉིས་པ་ནི། རང་གི་རྨར་ཡང་གཞན་
གྱིའམ་རང་ཉིད་ཀྱི། །ཞེས་པ་ལ་སོགས་པའོ། །གསུམ་པ་ནི། མི་ཚངས་
སྤྱོད་ཕྱོགས་ངོ་བོ་བསྟན་པ་ནི། །ཞེས་པ་ལ་སོགས་པའོ། །གཉིས་པ་ལེའུའི་

75
སུམ་བརྒྱ་པའི་བསྡུས་དོན་དཀའ་འགྲེལ་
མཚན་ནི། མི་ཚངས་པ་སྤྱོད་པ་སྤོང་བ་སོགས་སོ། །
--• ཟབ་1，1，，
བཞི་པ་རྫུན་སྨྲ་བའི་ཕམ་འདྲའི་ཉེས་བྱས་སྤོང་བར་བསྟན་པ་ལ་ལེའུའི་
གཞུང་དང་། མཚན་བསྟན་པ་གཉིས་ལས། དང་པོ་ལ་རྫུན་སྨྲ་བའི་ཕམ་
༤ .
འདྲའི་ཉེས་བྱས་ཀྱི་ངོ་བོར་བརྗོད་པས་མདོར་བསྟན། །དབྱེ་བ་དོགས་གཅོད་
དང་བཅས་པས་རྒྱས་པར་བསྟན། ཕྱོགས་མཐུན་བསྟན་པས་མཇུག་བསྡུ་བ་
དང་གསུམ་མོ། །དང་པོ་ནི། གང་ཞིག་བླ་མ་བརྗོད་བློས་མི་ཆོས་ལས། །
ཞེས་སོགས་སོ། །གཉིས་པ་ནི། བསམ་གཏན་ལ་སོགས་མངོན་ཤེས་འབྲས་
བཅས་པའི། །ཞེས་པ་ལ་སོགས་པའོ། །གསུམ་པ་ནི། ད་ནི་རྫུན་སྨྲའི་
ཕྱོགས་དང་མཐུན་པ་བརྗོད། །ཞེས་པ་ལ་སོགས་པའོ། །གཉིས་པ་ལེའུའི་
མཚན་ནི། རྫུན་དུ་སྨྲ་བ་སྤོང་བ་སོགས་སོ། །
གཉིས་པ་བཤགས་བྱའི་ཉེས་བྱས་སྤོང་བར་བསྟན་པ་ལ་དྲུག་ལས།
དང་པོ་མྱོས་པར་འགྱུར་བ་སྤོང་བར་བསྟན་པ་ལ། ལེའུའི་གཞུང་དང་།
མཚན་བསྟན་པ་གཉིས་སོ། །དང་པོ་ལ་ངོ་བོ་དོགས་གཅོད་དང་བཅས་བསྟན་
པ་དང་། ཕྱོགས་མཐུན་དོགས་གཅོད་དང་བཅས་བསྟན་པ་གཉིས་ལས། དང་
ལ，
པོ་ནི། འབྲས་བུ་ལ་སོགས་ཁུ་བ་བཅོས་པ་ནི། །ཞེས་སོགས་སོ། །གཉིས་པ་
ནི། མྱོས་པར་འགྱུར་བའི་ཕྱོགས་མཐུན་དཔེར་བྱས་ནས། །ཞེས་པ་ལ་སོགས་
པའོ། །གཉིས་པ་ལེའུའི་མཚན་ནི། མྱོས་པར་འགྱུར་བ་སྤོང་བ་སོགས་སོ།།
གཉིས་པ་གླུ་གར་ལ་སོགས་སྤོང་བར་བསྟན་པ་ལ། ལེའུའི་གཞུང་དང་།
མཚན་བསྟན་པ་གཉིས་སོ། །དང་པོ་ལ་ངོ་བོ་དོགས་གཅོད་དང་བཅས་བསྟན་

76
 དཔྱད་རྩོམ་ཕྱོགས་སྒྲིག
པ་དང་། ཕྱོགས་མཐུན་དོགས་གཅོད་དང་བཅས་བསྟན་པ་གཉིས་ལས། དང་
པོ་ནི། བྲོ་གར་གླུ་དང་རོལ་མོའི་སྒྲ་ཡང་རུང་། །ཞེས་སོགས་སོ། །གཉིས་
པ་ནི། མཆུ་འབུད་ལ་སོགས་གར་སོགས་ཕྱོགས་མཐུན་ཡིན། །ཞེས་པ་ལ་
སོགས་པའོ། །གཉིས་པ་ལེའུའི་མཚན་ནི། གླུ་གར་ལ་སོགས་པ་སྤོང་བ་
སོགས་སོ། །གསུམ་པ་སྤོས་ལ་སོགས་སྤོང་བར་བསྟན་པ་ལ། ལེའུའི་
གཞུང་དང་། མཚན་བསྟན་པ་གཉིས་སོ། །དང་པོ་ལ་ངོ་བོ་དོགས་གཅོད་དང་
བཅས་བསྟན་པ་དང་། ཕྱོགས་མཐུན་དོགས་གཅོད་དང་བཅས་བསྟན་པ་གཉིས་
ལས། དང་པོ་ནི། གང་ཞིག་སྤོས་བྱུག་མེ་ཏོག་འབྲས་ཕྲེང་བ་དང༌། །ཞེས་
སོགས་སོ། །གཉིས་པ་ནི། ད་ནི་སྤོས་སོགས་ཕྱོགས་མཐུན་སྐབས་ཡིན་པས།
ཞེས་པ་ལ་སོགས་པའོ། །གཉིས་པ་ལེའུའི་མཚན་ནི། སྤོས་ལ་སོགས་པ་
སྤོང་བ་སོགས་སོ། །བཞི་པ་མལ་མཐོན་པོ་ལ་སོགས་སྤོང་བར་བསྟན་པ་ལ།
ལེའུའི་གཞུང་དང་། མཚན་བསྟན་པ་གཉིས་སོ། །དང་པོ་ལ་ངོ་བོ་དོགས་
གཅོད་དང་བཅས་བསྟན་པ་དང་། ཕྱོགས་མཐུན་དོགས་གཅོད་དང་བཅས་
བསྟན་པ་གཉིས་ལས། དང་པོ་ནི། མལ་ཆེན་མཐོན་པོ་དག་ལ་ཉལ་བྱེད་པ།།
ཞེས་སོགས་སོ། །གཉིས་པ་ནི། མཐོན་པོ་ལ་སོགས་ཕྱོགས་མཐུན་ཉིན་ཉལ་
ཡིན། །ཞེས་པ་ལ་སོགས་པའོ། །གཉིས་པ་ལེའུའི་མཚན་ནི། མལ་མཐོན་
པོ་ལ་སོགས་པ་སྤོང་བ་སོགས་སོ། །ལྔ་པ་དུས་མ་ཡིན་པའི་ཁ་ཟས་སྤོང་བར་
བསྟན་པ་ལ། ལེའུའི་གཞུང་དང་། མཚན་བསྟན་པ་གཉིས་སོ། །དང་པོ་ལ་
ངོ་བོ་དོགས་གཅོད་དང་བཅས་བསྟན་པ་དང་། ཕྱོགས་མཐུན་དོགས་གཅོད་

77
སུམ་བརྒྱ་པའི་བསྡུས་དོན་དཀའ་འགྲེལ་
དང་བཅས་བསྟན་པ་གཉིས་ལས། དང་པོ་ནི། རང་གླིང་སྐྱ་རེངས་དང་པོ་
སོགས་བཟུང་ནས། །ཞེས་སོགས་སོ། །གཉིས་པ་ནི། དུས་མིན་ཕྱོགས་
མཐུན་སྣོད་གཞན་ཡོད་པ་དང་། །ཞེས་པ་ལ་སོགས་པའོ། །གཉིས་པ་ལེའུའི་
མཚན་ནི། དུས་མ་ཡིན་པའི་ཁ་ཟས་སྤོང་བ་སོགས་སོ། །དྲུག་པ་གསེར་
1，་，1
དངུལ་ལ་རེག་པ་སྤོང་བར་བསྟན་པ་ལ། ལེའུའི་གཞུང་དང་། མཚན་བསྟན་
པ་གཉིས་སོ། །དང་པོ་ལ་ངོ་བོ་དོགས་གཅོད་དང་བཅས་བསྟན་པ་དང་།
ཕྱོགས་མཐུན་དོགས་གཅོད་དང་བཅས་བསྟན་པ་གཉིས་ལས། དང་པོ་ནི།
དངུལ་དང་གསེར་གྱི་རྣམ་པ་ལེན་བྱེད་ན། །ཞེས་སོགས་སོ། །གཉིས་པ་ནི།
ལེན་པའི་རྗེས་སུ་མཐུན་པའི་དཔེར་བྱ་ན། །ཞེས་པ་ལ་སོགས་པའོ། །གཉིས་
པ་ལེའུའི་མཚན་ནི། གསེར་དངུལ་ལ་རེག་པ་སྤོང་བ་སོགས་སོ། །
གཉིས་པ་ཕྱོགས་མཐུན་གྱི་ཉེས་བྱས་སྤོང་བ་བསྟན་པ་ལ། ཁྱིམ་པའི་
རྟགས་སྤོང་བ་ཉམས་པའི་ཕྱོགས་མཐུན་དང་། རབ་བྱུང་གི་རྟགས་ལེན་པ་
ཉམས་པའི་ཕྱོགས་མཐུན་དང་། མཁན་པོ་ལ་གསོལ་བ་བཏབ་པ་ཉམས་པའི་
ཕྱོགས་མཐུན་དང་། སྡོམ་པ་མཐའ་དག་ཉམས་པའི་ཕྱོགས་མཐུན་བསྟན་པ་
བཞི་ལས། །
དང་པོ་ལ། ལེའུའི་གཞུང་དང་། ལེའུའི་མཚན་བསྟན་པ་གཉིས་
སོ། །དང་པོ་ལ་ངོ་བོ་མདོར་བསྟན་པ་དང་། དོགས་གཅོད་ཀྱིས་རྒྱས་པར་
བསྟན་པ་གཉིས་ལས། །དང་པོ་ནི། ཁྱིམ་པའི་རྟགས་ནི་སྤོང་བར་སྨྲས་པས་
ན༑ །ཞེས་སོགས་སོ། །གཉིས་པ་ནི། ཕྱི་རོལ་དག་ཏུ་ཚོན་ཅན་གོས་
གཡོགས་ན། །ཞེས་པ་ལ་སོགས་པའོ། །གཉིས་པ་ལེའུའི་མཚན་ནི། ཁྱིམ་

78
 དཔྱད་རྩོམ་ཕྱོགས་སྒྲིག
པའི་རྟགས་སྤོང་བའི་ཕྱོགས་དང་མཐུན་པ་སོགས་སོ། །གཉིས་པ་རབ་བྱུང་གི་
རྟགས་ལེན་པ་ཉམས་པའི་ཕྱོགས་མཐུན་བསྟན་པ་ལ། ་ས ：
ལེའུའི་གཞུང་དང་།
ལེའུའི་མཚན་བསྟན་པ་གཉིས་སོ། །དང་པོ་ལ་ངོ་བོ་མདོར་བསྟན་པ་དང་།
དོགས་གཅོད་ཀྱིས་རྒྱས་པར་བསྟན་པ་གཉིས་ལས། །དང་པོ་ནི། སྡོམ་བརྩོན་
རྟགས་ནི་ཁས་བླངས་བརྗོད་པས་ན། །ཞེས་སོགས་སོ། །གཉིས་པ་ནི།
མཆིལ་མ་ལ་སོགས་སེ་གོལ་གཏོགས་བྱས་ཏེ། །ཞེས་པ་ལ་སོགས་པའོ། །
གཉིས་པ་ལེའུའི་མཚན་ནི། 
རབ་ཏུ་བྱུང་བ་ཉམས་པའི་ཕྱོགས་དང་མཐུན་པ་
སོགས་སོ། །
གསུམ་པ་མཁན་པོ་ལ་གསོལ་བ་བཏབ་པ་ཉམས་པའི་ཕྱོགས་
མཐུན་བསྟན་པ་ལ། ལེའུའི་གཞུང་དང་། ལེའུའི་མཚན་བསྟན་པ་གཉིས་སོ།།
དང་པོ་ལ་ངོ་བོ་མདོར་བསྟན་པ་དང་། དོགས་གཅོད་ཀྱིས་རྒྱས་པར་བསྟན་པ་
གཉིས་ལས། དང་པོ་ནི། 
བླ་མར་གསོལ་བཏབ་བླ་མ་ཉམས་ཕྱོགས་མཐུན།།
ཞེས་སོགས་སོ། །གཉིས་པ་ནི། 
གཤང་དང་གཅི་དང་སོ་ནི་དག་བྱ་དང་
ཞེས་པ་ལ་སོགས་པའོ། །གཉིས་པ་ལེའུའི་མཚན་ནི། བླ་མར་གསོལ་བ་
བཏབ་པ་ཉམས་པའི་ཕྱོགས་དང་མཐུན་པ་སོགས་སོ། །བཞི་པ་སྡོམ་པ་མཐའ་
---དག་ཉམས་པའི་ཕྱོགས་མཐུན་བསྟན་པ་ལ། ལེའུའི་གཞུང་དང་། ལེའུའི་
མཚན་བསྟན་པ་གཉིས་སོ། །དང་པོ་ལ་ངོ་བོ་མདོར་བསྟན་པ་དང་།
དོགས་གཅོད་ཀྱིས་རྒྱས་པར་བསྟན་པ་གཉིས་ལས། །དང་པོ་ནི། དེ་ནས་
སྡོམ་པ་ཉམས་ཕྱོགས་མཐུན་འབྱུང་སྟེ། །ཞེས་སོགས་སོ། །གཉིས་པ་ནི།
གལ་ཏེ་མངོན་སུམ་གསུངས་པ་མེད་གྱུར་ཀྱང་། །ཞེས་པ་ལ་སོགས་པའོ། །

79
སུམ་བརྒྱ་པའི་བསྡུས་དོན་དཀའ་འགྲེལ་
གཉིས་པ་ལེའུའི་མཚན་ནི། སྡོམ་པ་མཐའ་དག་ཉམས་པའི་ཕྱོགས་དང་མཐུན་
པ་སོགས་སོ། །
རྩ་བའི་ས་བཅད་གསུམ་པ་དོན་བསྡུ་ལ། ལེའུའི་གཞུང་དང༌།
ལེའུའི་མཚན་བསྟན་པ་གཉིས་སོ། །དང་པོ་ལ་གཉིས་ཏེ། འདུལ་བ་མདོར་
བསྡུས་སུ་བསྟན་པ་དངོས་དང་། ཞར་ལ་བརྩམས་པའི་དགེ་བསྔོ་དང་ཇི་ལྟར་
བརྩམས་པའི་ཚུལ་ལོ། །དང་པོ་ནི། གང་ཞིག་གནང་མེད་དེ་བཞིན་བཀག་
མེད་པ། །ཞེས་སོགས་སོ། །གཉིས་པ་ནི། དགེ་ཚུལ་རྣམས་ཀྱི་ཆོས་ལུགས་
བསྡུས་བྱུང་བའི། །ཞེས་པ་ལ་སོགས་པའོ། །གཉིས་པ་ལེའུའི་མཚན་ནི།
འདུལ་བ་མདོར་བསྡུས་ཏེ་བཅོ་ལྔ་པའོ། །
གསུམ་པ་མཐར་བརྗོད་པ་མཐར་ཕྱིན་གྱི་མཛད་བྱང་སྨོས་པ་ལ། །
གཞུང་གི་མཛད་བྱང་། ལོ་ཙཱའི་འགྱུར་བྱང་། འགྲེལ་བའི་སྦྱར་བྱང་དང་
གསུམ་ལས། དང་པོ་ནི། ཐམས་ཅད་ཡོད་པར་སྨྲ་བའི་སོགས་སོ། །གཉིས་
པ་ནི། རྒྱ་གར་གྱི་མཁན་པོ་སོགས་སོ། །གསུམ་པ་ནི། འགྲེལ་བ་འོད་ལྡན་
དང་བསྟན་པའི་མཆན་འདི་ཡང་སྔོན་གྱི་ལོ་པཎ་མཁྱེན་རབ་ཀྱི་དབང་ཕྱུག་རྣམས་
ཀྱི་རྗེས་འཇུག་ཏུ་མོས་པ་སྤྲང་བན་གཞན་ཕན་སྣང་བས། དྲིན་ཅན་བླ་མ་ཨོ་
རྒྱན་བསྟན་འཛིན་ནོར་བུའི་གསུང་གི་སྒྲོན་མེ་ལ་བརྟེན་ནས་བྲིས་པ་དགེ་ལེགས་
སུ་གྱུར་ཅིག །ཅེས་སོ། །

དཔྱད་རྩོམ་ཕྱོགས་སྒྲིག་
འདིར་སྨྲས་པ། །
ཆོས་འདུལ་མ་དྲོས་མཚོ་ཆེན་གཏིང་དཔག་དཀའ། །
མཁས་པའི་བཞེད་སྲོལ་ཆུ་ཀླུང་མི་གཅིག་པས། །
རང་བློས་མ་རྟོགས་དཀྲུགས་པའི་ཆ་མཆིས་ན། །
གཟུར་གནས་ཀླུ་དབང་དམ་པས་བཟོད་པར་མཛོད། །
འཕགས་བོད་མཁས་པའི་ལེགས་བཤད་གསེར་གཡུའི་མཛོད། །
མ་འདྲེས་སིལ་མར་གཅལ་དུ་བཀྲམ་པ་ལས། །
བྱུང་བའི་ཡིད་འོང་རྣམ་དཀར་དགེ་བའི་མཐུས། །
རང་གཞན་ཚུལ་ཁྲིམས་རྒྱན་དང་མི་འབྲལ་ཤོག །
དེ་ལྟར་དགེ་ཚུལ་གྱི་ཚིགས་ལེའུར་བྱས་པ་སུམ་བརྒྱ་པ་ཞེས་ཡོངས་སུ་གྲགས་པའི་གཞུང་
བཟང་འདི་ཉིད་ཀྱི་ས་བཅད་རགས་རིམ་དང་མདོར་བསྟན་གྱི་དོན་ཅུང་ཟད་རྒྱས་པར་ཕྱེས་པ་
འདིའང་། 
སྔ་ཕྱིའི་མཁས་པ་མང་པོས་སློབ་དཔོན་ཡོན་ཤཱཀ་རྣམ་གཉིས་བཞེད་པ་མི་མཐུན་
པར་བཀྲལ་བ་དང་། མཐུན་ཡང་འོད་ལྡན་རྩ་འགྲེལ་དགོངས་པ་ཅན་དུ་བཤད་པ་སོགས་སྣ་
ཚོགས་སྣང་ཡང་། དགེ་ཚུལ་གྱི་བསླབ་བྱའི་སྐོར་ནི་འོད་ལྡན་རྩ་འགྲེལ་ལས་རྒྱས་ཙམ་བོད་
འདིར་མ་བྱུང་བ་དང་། དེ་ལས་འཕགས་པའི་ཡུལ་གྱི་འདུལ་འཛིན་ཀུན་གྱིས་ཚད་མར་འཛིན་
པའི་བསྟན་བཅོས་བྱེ་བྲག་བཤད་པའི་ལུང་དོན་རྣམས་ཀྱང་གསལ་རྒྱས་སུ་གཏན་ལ་ཕབ་པ་
དང༌། 
ལུང་དོན་ཡང་སློབ་དཔོན་འདིས་ཇི་བཞིན་གཏན་ལ་འབེབས་ནུས་པའི་ཕྱིར། རྒྱུ་
མཚན་གཙོ་བོར་གསུམ་ལ་བརྟེན་ནས་སློབ་དཔོན་ཤཱཀྱ་འོད་ཁོ་ནའི་གསུང་ཇི་བཞིན་པའི་རྗེས་སུ་
འབྲངས་ཏེ། 
དུས་མཐར་སྐྱེས་པའི་ཤཱཀྱའི་དགེ་སྦྱོང་རྟགས་ཙམ་འཆང་བ་བསྟན་འཛིན་རྒྱལ་
མཚན་ནམ་ཕྲིན་ལས་རྡོ་རྗེས། རྒྱ་གར་བྱང་ཕྱོགས་གནས་མཆོག་མཚོ་པདྨ་ཅན། དཔལ་འཛི་

སུམ་བརྒྱ་པའི་བསྡུས་དོན་དཀའ་འགྲེལ་
སྒར་བྱེས་ཀྱི་གདན་སའི་བཙུན་གསར་རྣམས་ལ་མཁན་ཆེན་གཞན་དགའ་རིན་པོ་ཆེས་མཛད་
པའི་སུམ་བརྒྱ་པའི་མཆན་འགྲེལ་ལྟར་གོ་བསྡུར་གང་ཤེས་ཞུ་ཁུལ་བགྱིས་པའི་ཞར་དུ་བྲིས་
ཉིན་གཞུང་འདིའི་བཤད་ཁྲིད་
བོད་རབ་གནས་ཆུ་འབྲུག་ལོའི་ས་ག་ཟླ་བའི་ཚེས་༢༧ 
ནས། 
གྲུབ་པ་དང་ལྷན་དུ་མཇུག་རྫོགས་པར་བྱས་པ་འདིས་ཀྱང་ཚེ་རབས་ཀུན་ཏུ་དམ་ཆོས་འདུལ་
བའི་སྣང་བ་དང་མི་འབྲལ་བའི་རྒྱུར་གྱུར་ཅིག། །

དཔྱད་རྩོམ་ཕྱོགས་སྒྲིག
༄༅། །ལོ་འགོ་འཛིན་ཚུལ་ལ་ཅུང་ཟད་དཔྱད་པ་འཇམ་དབྱངས་
པདྨ་དཀར་པོའི་དགོངས་རྒྱན་
ཞེས་བྱ་བ།
དགེ་ལེགས་ཆ་ཤས་རྫོགས་པའི་སྣང་བ་རེས། །
ལུང་རིགས་བྱེ་བ་རྒྱ་མཚོ་འཕེལ་བའི་གཉེན། །
དཔལ་ལྡན་བླ་མ་བསིལ་ཟེར་དབང་པོ་དེ། །
ནུབ་པ་མེད་པའི་སྙིང་གི་ཐིག་ལེའོ། །
འཇམ་མགོན་པདྨ་དཀར་པོའི་དགོངས་པའི་བཅུད། །
ཚུལ་བཞིན་འཛིན་ཅིང་སྤེལ་ལ་མཁས་པ་ནི
འདི་ན་བློ་གསལ་རྐང་དྲུག་འགའ་ཞིག་ལས། །
ཤེས་ལྡན་གཤོག་ཐོགས་ཀུན་གྱིས་སྤྱོད་ཡུལ་མིན། །
འདིར་སྟོན་པ་མཚུངས་ཟླ་བྲལ་བ་ཐུབ་དབང་ཤཱཀྱ་སེང་གེའི་ཞལ་གྱི་བུམ་བཟང་
མཆོག་ཏུ་ཡངས་པའི་བཀའ་ལུང་ལས། བྱང་ནས་བྱང་དུ་བསྟན་པ་དར་བར་
ཡང་ཡང་བསྔགས་པ་བཞིན་དུ། བསིལ་ལྡན་གངས་རིའི་ལྗོངས་འདིར་སྔོན་
ནས་ད་བར་མཁས་གྲུབ་ཀྱི་སྐྱེས་བུ་དམ་པ་མང་དུ་བྱོན་ནས། རང་དོན་དུ་ཐོས་
བསམ་སྒོམ་གསུམ། 
གཞན་དོན་དུ་འཆད་རྩོད་རྩོམ་པ་རྒྱ་ཆེར་གནང་བའི་
བཀའ་དྲིན་ལ་བརྟེན། དེང་གི་ཆར་ཡང་བསྟན་པའི་རྒྱུན་མ་ཉམས་པར་
བཞུགས་ཤིང་། 
དེ་ལས་བདག་ཉིད་ཀྱི་མེ་ཏོག་གང་ལ་ཕོག་པའི་ལྷ་སྐལ།།

ལོ་འགོ་འཛིན་ཚུལ་ལ་དཔྱད་པ་
འཕགས་མཆོག་སྙིང་རྗེའི་གཏེར་ཆེན་གྱི་རྣམ་པར་རོལ་བ། འགྲོ་བའི་མགོན་པོ་
དཔལ་ལྡན་འབྲུག་པ་ཆེན་པོའི་རིང་ལུགས་འདི་ཉིད་ནི། མཁས་མཆོག་སངས་
རྒྱས་གཉིས་པ་དབྱིག་གཉེན་གྱིས། ཚུལ་གནས་ཐོས་དང་བསམ་ལྡན་པས། །
སྒོམ་པ་ལ་ནི་རབ་ཏུ་སྦྱོར། །ཞེས་བསྟན་པའི་སྤྱི་ཆིངས་སུ་བཀས་བཅད་པ་
ལྟར། ཐོས་དོན་ཉམས་ལེན་ལ་དྲིལ་བའི་སྲོལ་ཀ་འདི་བཞིན་གངས་ལྗོངས་
འདིར་མཚུངས་ཟླས་དབེན་ལ། དེ་ཡང་གསང་སྔགས་ཀྱི་ཐབས་འགའ་ཞིག་
ལ་སྙིང་ཕུར་འཛུགས་པ་ཙམ་མ་ཡིན་པར། གཞི་འདུལ་བ་ལས་བྱུང་བའི་ངེས་
འབྱུང་དང་། སྦྱངས་ཡོན་ལ་གནས་ནས། རི་ཡི་བུ་བྱས། ན་བུན་གྱི་གོས་
གྱོན། གྱོང་ལྟོ་གོས་གཏམ་གསུམ་ལ་བཏང་ཞིང་། ཚེ་འདིའི་སྟབས་ཀ་ལིང་
གིས་བོར་ནས་སྒྲུབ་པའི་རྒྱལ་མཚན་འཛིན་པའི་སྲོལ་ལུགས་ཤིག་ཡིན། དེའི་
ཕྱིར་འདུལ་བ་ལས་གསུངས་པའི་གཞི་གསུམ་ཕྱག་ལེན་ཡང་སྔོན་ནས་ད་བར་
ལུགས་འདི་ལ་བཞུགས་ཤིང་། དེའི་དུས་ཚིགས་ལ་སྔོན་གྱི་མཁས་པ་རྣམས་
བཞེད་པ་མི་འདྲ་བ་མང་ཡང་། རང་ལུགས་ལྟར་ཤེས་པ་ཤིན་ཏུ་གལ་ཆེ་ལ།
དུས་ཚིགས་ཀྱི་ཁྱད་པ་ནི་ལོ་འགོ་འཛིན་ཚུལ་ལ་རག་ལས་པས། དེའི་ཕྱིར་
འདིར་ཕྱོགས་མཚོན་ཙམ་ཞིག་བརྗོད་པར་འདོད་པ་ནི་ཐོག་མའི་དམ་བཅའོ། །
དེ་ལ་དོན་གཉིས་ཏེ། ལུགས་མི་འདྲ་བ་མདོར་བསྟན། འཐད་ལྡན་
རང་ལུགས་རྒྱས་པར་བཤད་པའོ། །དང་པོ་ནི། སྨན་གྱི་རྒྱུད་བཞི་ནས་བཤད་
པའི་དཔྱིད་ཟླ་དང་པོའི་ཡར་ངོའི་ཚེས་གཅིག་ནས། ཧོར་དང་བོད་ཀྱིས་ལོ་འགོ་
འཛིན། དེ་ལ་ལོ་སར་གཏོང་བ་ནི་སོག་ཇེང་གེར་རྒྱལ་པོས་མེ་ཉག་དབང་དུ་

34
 དཔྱད་རྩོམ་ཕྱོགས་སྒྲིག
འདུས་པའི་དགའ་སྟོན་རྟེན་འབྲེལ་ལས་སྲོལ་དེ་བྱུང་ཟེར། བོད་ཟླ་གསུམ་པའི་རྒྱུ
ཡར་ངོའི་ཚེས་གཅིག་ནས། དུས་འཁོར་རྩ་རྒྱུད་རྗེས་འབྲངས་སྐར་རྩིས་པ་
རྣམས་དང་། བོད་ཟླ་དགུ་པའི་མར་ངོའི་ཚེས་གཅིག་ནས། མདོ་དང་མཛོད་
འདུལ་གྱི་དགོངས་པ་བཙལ་ནས་ཁ་ཆེ་པཎ་ཆེན་ཤཱཀྱ་ཤྲཱི། བུ་སྟོན་ཐམས་ཅད་
མཁྱེན་པ། ཞྭ་དམར་དྲུག་པ་སོགས་དང༌། དེ་བཞིན་བཅུ་པའི་མར་ངོའི་ཚེས་
གཅིག་ནས། ཆོས་རྗེ་ས་པཎ། ཀུན་མཁྱེན་མཚོ་སྣ་བ། རྗེ་ཙོང་ཁ་པ་སོགས་
ཀྱིས་བཞེད། བཅུ་གཅིག་པའི་དགུན་ཉི་ལྡོག་པ་ནས། ནག་རྩིས་པ་རྣམས་ཀྱི་
ལུགས་ཡིན་ནོ། །འདི་རྣམས་ནི་གྲགས་ཆེ་བ་འགའ་ཞིག་སྡོམ་དུ་བཀོད་པ་ཙམ་
ལས་ལུགས་ཕྲན་ཚེགས་ནི་མང་ངོ༌། །
གཉིས་པ་ནི། དཔལ་འབྲུག་པ་ཐམས་ཅད་མཁྱེན་པ་མི་ཕམ་པདྨ་
དཀར་པོའི་སྡོམ་གསུམ་རྒྱ་ཆེར་འགྲེལ་ལས། དགུན་ཉི་གང་ལ་ལྡོག་པ་ནས་
ལོ་འགོ་འཛིན་ཚུལ་ཕལ་ཆེར་ནག་རྩིས་ལྟར་བྱུང་བ་དེ་ཉིད། སླར་ཡང་ལུང་
རིགས་ཀྱི་ལམ་ནས་ཞིབ་མོར་བཀྲལ་བ་ལ། ཐོག་མར་གོ་བདེ་བའི་ཕྱིར་རྩིས་
གཞི་འཇིག་རྟེན་ན་གྲགས་པ་ཞིག་གཞག་དགོས་པས། དེང་སང་ཡོངས་སུ་
གྲགས་པའི་ཡར་ངོ་སྔོན་འགྲོ་ཅན་གྱི་བོད་ཟླ་ལ་དཔེ་འགྲེ་ནས་བཤད་པར་བྱའོ།།
དེ་ཡང་ཀུན་མཁྱེན་པདྨ་དཀར་པོའི་ཞལ་སྔ་ནས་ཀྱང་། སློབ་དཔོན་གྱི་གཞུང་དུ་
རབ་འབྲིང་ཐ་ཆུང་ཡར་ངོ་སྔོན་འགྲོར་གསུངས་པ་ནི། འཇིག་རྟེན་ལུགས་སུ་
གྲགས་ཚོད་ཆེ་བས་བསྟན་བཅོས་པའི་དུས་རྩི་བའི་གཞིར་བགྲངས་ཀྱི་རང་
ལུགས་སུ་མི་བཞེད་དོ། །ཞེས་གསུངས་པ་ལྟར་སྐབས་འདིར་ཡང་ཤེས་

85
ལོ་འགོ་འཛིན་ཚུལ་ལ་དཔྱད་པ་
དགོས་སོ། །བསྟན་བཅོས་པས་མར་ངོ་སྔོན་འགྲོར་མཛད་པ་ནི། ཐོག་མར་
འཇིག་རྟེན་ཁམས་སུ་ཟླ་བ་ཉ་གང་བ་ཞིག་ཤར་བར་བཤད་པས་དེ་ནས་བགྲངས་
པའི་དབང་དུ་བྱས་པའོ། །དུས་ལའང་བགྲང་ཚུལ་མི་འདྲ་བ་དུ་མ་ཡོད་དེ།
ཕྱག་དར་ཁྲོད་ཀྱི་གོས་ངོས་བཟུང་བའི་ཆེད་དུ་ཟླ་བ་བཞི་བཞིར་དུས་རེ་བྱས་ནས་
དགུན་དཔྱིད་དབྱར་གསུམ་དང་། དབྱར་ཐུང་ངུ་ངོས་བཟུང་བའི་ཆེད་དུ་དགུན་
དང༌། དཔྱིད་དང་། དབྱར་དང་། དབྱར་ཐུང་ངུ་དང༌། དབྱར་རིང་པོ་སྟེ་
དུས་ལྔ་ལ། དང་པོ་གཉིས་ཟླ་བ་བཞི་བཞི་དང་། གསུམ་པར་ཟླ་བ་གཅིག །
བཞི་པར་ཉིན་ཞག་གཅིག ། ལྔ་པར་ཉིན་ཞག་གཅིག་གིས་མ་ཚང་བའི་ཟླ་བ་
གསུམ་མོ། །གསོ་སྦྱོང་བཅུ་བཞི་པ་ངོས་བཟུང་བའི་ཆེད་དུ་དགུན་སྟོད་དགུན་
སྨད། དཔྱིད་སོ་ག །དབྱར་སྟོན་དྲུག་སྟེ། རེ་རེར་ཟླ་བ་གཉིས་གཉིས་སོ།།
མདོ་ཉི་མའི་སྙིང་པོ་དང་། དེང་སང་ཡོངས་གྲགས་ལ་དུས་བཞི་ལ་ར་འབྲིང་ཐ་
ཆུང་གསུམ་གསུམ་དུ་དབྱེ་བའང་ཡོད་དོ། །འོན་ཀྱང་མདོ་དེ་དང༌། དེང་སང་
གྲགས་པའི་བོད་ཟླ་ལ་མར་ངོ་དང་ཡར་ངོ་སྔོན་འགྲོའི་ཁྱད་པ་ཡོད་ཅིང་། དེང་
སང་བོད་ཟླའི་ར་འབྲིང་ཐ་གསུམ་དང་། འདུལ་བ་ནས་བཤད་པའི་རྩིས་གཞི་
འཇིག་རྟེན་གྲགས་པ་གཉིས་ལའང་ཟླ་བ་གཅིག་གི་སྔ་ཕྱི་ཡོད་དེ་འཆད་པར་
འགྱུར་བ་ལས་ཤེས་པར་བྱའོ། །
འོ་ན་དུས་དེ་རྣམས་ལས་གང་ལ་ལོ་འགོ་ཡིན། ཟླ་བའི་འགོ་ཡང་གང་
ནས་ཡིན་ཞེ་ན། ཀུན་མཁྱེན་ཆེན་པོ་པདྨ་དཀར་པོའི་ཞལ་ནས། དུས་ཀྱི་ཐོག་
མ་ནི་དགུན་ཏེ། དེའི་ཐོག་མའང་མགོ་ཟླ་བ་ཡིན་ཏེ། དགུན་ཉི་གང་ལ་ལྡོག་

དཔྱད་རྩོམ་ཕྱོགས་སྒྲིག
པའི་དུས་ཉིད་དགུན་གྱི་ར་བར་འཇོག་པས་སོ། །ཞེས་མི་འཇིགས་སེང་གེའི་ང་
རོ་འདི་བསྒྲགས་སོ། །དེར་ཐལ། ནང་པ་སངས་རྒྱས་པའི་ལུགས་ལ་དུས་ཀྱི་
དང་པོ་དགུན་ནས་གཞག་དགོས་པ་གང་ཞིག ། ཟླ་བའི་འགོ་ཡང་མགོ་ཟླ་བ་
ནས་གཞག་དགོས་པའི་ཕྱིར། དང་པོ་གྲུབ་སྟེ། མཛོད་འགྲེལ་རྒྱལ་སྲས་མ་
ལས། སངས་རྒྱས་པ་ཐམས་ཅད་ཀྱི་དུས་ཀྱི་དང་པོ་ནི་དགུན་དག་ཡིན་ནོ། །
ཞེས་གསུངས་པས་སོ། །གཉིས་པ་གྲུབ་སྟེ། ནག་རྩིས་པས་དབདུན་ཉི་གང་ལ་a，
ལྡོག་པ་ལ་དུས་དང་པོར་འཇོག་པ་མ་ཟད། བསྟན་བཅོས་འཆི་བ་མེད་པའི་
མཛོད་ལས་ཀྱང་། མགོ་ནི་རི་དྭགས་མགོ་ཡིན་ཏེ། །དེ་ནི་དུས་ཀྱི་དང་པོར་
བརྗོད། །ཅེས་གསུངས་པའི་ཕྱིར་རོ། །འོ་ན་མགོ་ཟླ་བ་དེ་ཡར་ངོ་མར་ངོ་གང་
ནས་ཐོག་མ་བཟུང་ཞེ་ན། མར་ངོའི་ཚེས་གཅིག་ནས་གཟུང་དགོས་ཏེ། གོང་
དུ་བཤད་ཟིན་པ་ལྟར་བསྟན་བཅོས་ལ་གྲགས་པ་དེ་གཙིགས་ཆེ་བའི་ཕྱིར་རོ། །
མར་ངོ་དེ་ཡང་བོད་ཟླ་བཅུ་པའི་མར་ངོ་ནས་ཡིན་གྱི། བོད་ཟླ་བཅུ་གཅིག་པའི་
མར་ངོ་ནས་མ་ཡིན་ཏེ། དཔེར་ན། •
སྟོན་ཟླ་ཐ་ཆུང་ཉ་བའི་ཚེ་རྒྱུ་སྐར་སྨིན་
༤
དྲུག་གི་ཆ་ཡོངས་སུ་རྫོགས་ཟིན་པས། བོད་ཟླ་བཅུ་པའི་ཚེས་བཅུ་དྲུག་ནས་
ཨ1
མགོ་ཟླ་བར་བགྲང་དགོས་པ་ལས་བོད་ཟླ་བཅུ་གཅིག་པའི་མར་ངོའི་བར་དུ་མི་བ
བགྲང་ན་ཧ་ཅང་ཐལ་ལོ། །དེར་ཐལ། མདོ་ཉི་མའི་སྙིང་པོ་ལས། བདག་
གིས་རྒྱུ་སྐར་སྨིན་དྲུག་བརྗོད། །ཟླ་བ་ཉ་ཚེ་ཟླ་རངས་འགྱུར། །སྟོན་ཟླ་ཐ་ཆུང་
ཞེས་བྱའོ། །ཞེས་སོགས་ཉ་ནི་ཟླ་བའི་མཇུག་ཡིན་པར་ལན་མང་དུ་གསུངས་པ་
དང་། །འགྲེལ་ཆུང་ལས་ཀྱང་། དུས་ལ་ལྔ་ཡོད་དེ། སྟོན་ཟླ་ཐ་ཆུང་ཉ་བ་

ལོ་འགོ་འཛིན་ཚུལ་ལ་དཔྱད་པ་
ནས་བརྩམས་ཏེ་བརྩིའོ། །ཞེས་གསུངས་པས་སོ། །སྟོན་ཟླ་ཐ་ཆུང་དེ་ཡང་
འཇིག་རྟེན་པས་དེང་སང་བོད་ཟླ་དགུ་པའི་ཚེས་གཅིག་ནས་གནམ་སྟོང་བར་
སྨན་རྒྱུད་ལས་སྟོན་ཐ་ཆུང་དེ་བཞིན་ལ་བོད་ཟླ་བཅུ་པའི་ཚེས་
བཤད་པ་དང་། 
གཅིག་ནས་གནམ་སྟོང་བར་དགུན་ཟླ་ར་བ་སྨིན་དྲུག་ཟླ་བ་ཞེས་འདོན་པ་དང་།
མདོ་ཉི་མའི་སྙིང་པོའི་དགོངས་པ་ལྟར་ན་བོད་ཟླ་དགུ་པའི་མར་ངོའི་ཚེས་གཅིག་
ནས་བཅུ་པའི་ཉ་བར་སྟོན་ཐ་ཆུང་བཞག་པས་ལུགས་མི་འདྲ་བ་གསུམ་
ལས། དང་པོ་ནི་སྐབས་འདིའི་རྩིས་གཞི་དང་མི་འགྲིགས་པས་རང་ལུགས་སུ་
ཁས་ལེན་པར་མི་འོས་ལ། གཉིས་པ་ནི་མདོ་ལུང་དང་འགལ་བས་མི་འཐད་
དོ། །གསུམ་པ་ནི་རྒྱུ་སྐར་དང་སྦྱར་བའི་ཟླ་བ་དང་། དུས་གསུམ་དུ་ཕྱེས་པའི་
འགོ་གང་ནས་ངོས་འཛིན་པ་ལ་ཤིན་ཏུ་ལེགས་ཀྱང་སྐབས་འདིའི་རྩིས་གཞི་ཡར་
ངོ་སྔོན་འགྲོ་ཅན་དེ་ནི་མ་ཡིན་ནོ། །འོ་ན་སྐབས་འདིར་བསྟན་བཅོས་པའི་དུས་
བརྩི་བའི་གཞིར་གྱུར་པ། འཇིག་རྟེན་ལུགས་སུ་གྲགས་ཚོད་ཆེ་བའི་ར་འབྲིང་ཐ་
ཆུང་ཡར་ངོ་སྔོན་འགྲོ་ཅན་དེ་གང་ཞེ་ན། སྤྱིར་ཉ་སྐར་དེས་ཟླ་བ་ཉ་བའི་ཚེ་ཟླ་བ་
དེ་ལ་དེའི་མིང་ཐོགས་ཤིང་། འཇིག་རྟེན་ལུགས་ལ་ཡར་ངོ་སྔོན་དུ་འགྲོ་དགོས་
པས། དཔེར་ན་བོད་ཟླ་བཅུ་པའི་ཉ་ལ་སྟོན་ཐ་ཆུང་སྨིན་དྲུག་ཟླ་བ་རྫོགས་ཤིང་།
ཟླ་བ་དེ་ལ་ཡར་ངོ་སྔོན་འགྲོ་བྱས་ན་བོད་ཟླ་བཅུ་པའི་ཚེས་གཅིག་ནས་གནམ་
སྟོང་བར་འཇིག་རྟེན་པའི་ལུགས་ཀྱི་སྟོན་ཐ་ཆུང་ཡིན་ལ། སྐབས་འདིའི་རྩིས་
གཞི་ཡང་དེ་ཡིན་པར་ཤེས་དགོས་སོ། །དེའི་ཕྱིར་ཀུན་མཁྱེན་གྱིས་མཛད་པའི་
རྒྱ་རས་རྣམ་ཐར་ངོ་མཚར་དད་པའི་རླབས་ཕྲེང་ལས། ཆོས་རྗེའི་འཁྲུངས་ཟླ་

དཔྱད་རྩོམ་ཕྱོགས་སྒྲིག
དབྱར་ར་སྣོན་ཟླ་བ་དང་། འདས་ཟླ་སྟོན་འབྲིང་ཐ་སྐར་ཟླ་བ་ལ་བཞག་པའི་
གནད་ཀྱང་དེ་ཡིན་པར་ཤེས་པར་བྱའོ། །ཐོག་མར་སྟོན་ཟླ་ཐ་ཆུང་ལ་འཇོག་
ལུགས་མི་འདྲ་བའི་ཚུལ་རྣམས་མ་ཤེས་ན། མགོ་རྙོག་པའི་གཞིར་འགྱུར་བས་
འདིར་ཅུང་ཟད་ཕྱེས་ཏེ་བཤད་པ་ཡིན་ནོ། །
ཁ་ཅིག་ན་རེ། དབྱར་གྱི་ཟླ་བ་གཉིས་པ་ཡི། །ཐ་མའི་ཚེས་དགུ་ནས་
མཚན་རིང་། །དགུན་རྣམས་ཀྱི་ནི་བཞི་པ་ལ། །ཐུང་ངུར་འགྱུར་རོ་ཉི་མ་ལྡོག།
ཅེས་པའི་རང་འགྲེལ་ལས། དབྱར་རྣམས་ཀྱི་ཟླ་བ་གཉིས་པ་དབྱར་ཟླ་ཐ་ཆུང་
ཡར་གྱི་ངོའི་ཚེས་དགུ་ནས་མཚན་མོ་རིང་ངོ༌། །དེ་བཞིན་དུ་དགུན་རྣམས་ཀྱི་ཟླ་
བ་བཞི་པའི་ཐ་མའི་ཚེས་དགུ་ནས་ཐུང་ངུར་འགྱུར་ཞེས་བྱ་བར་སྦྱར་ཏེ། དགུན་
ཟླ་ཐ་ཆུང་ཡར་གྱི་ངོའི་ཚེས་དགུ་ནས་སོ། །ཞེས་གསུངས་པ་དང་ཁྱོད་ཀྱི་
ལུགས་མི་འགྲིག་གོ་ཞེ་ན། དེ་ནི་ཡིག་ནོར་རྒྱུན་འབྱམས་སུ་སོང་སྐྱོན་ཡིན་ཏེ།
སྔོན་གྱི་དཔེ་རྙིང་མཛོད་འགྲེལ་རྒྱལ་སྲས་མ་ལ་སྟོན་ཟླ་ར་བ་དང་དཔྱིད་ཟླ་ར་
བའི་ཡར་གྱི་ངོའི་ཚེས་དགུ་ཞེས་པ་ལས། དེ་གཉིས་ཀྱི་ཐ་ཆུང་མེད་པས་མ་
དག་པར་རྒྱལ་དབང་མི་བསྐྱོད་ཞབས་ཀྱིས་གསུངས་པ་བཞིན་ཕྲན་ནས་ཀྱང་
སེམས་སོ། །གཞན་ཡང་རྒྱལ་སྲས་མ་ལ་འདིའི་སྐབས་དཔྱད་མི་བཟོད་པ་
འགའ་ཞིག་འདུག་ཀྱང་ཡིག་སྐྱོན་ཡིན་པར་གོར་མ་ཆག །འདིས་མཚོན་ཏེ་རང་
འགྲེལ་ལས་ཐ་ཆུང་གཉིས་བཤད་པའང་ཡིག་ནོར་དུ་ཤེས་དགོས་སོ། །འདུལ་
བ་གཞི་འགྲེལ་ལས་ཀྱང་། སྟོན་ཟླ་ཐ་ཆུང་ཉ་ཟད་ནས་དཔྱིད་ཟླ་ར་བའི་ཉའི་
བར་གྱི་ཟླ་བ་བཞི་ནི་དགུན་གྱི་དུས་ཞེས་བཤད་པས་ཀྱང་ཤེས་སོ
། །གཞན་དུ་ན་

ལོ་འགོ་འཛིན་ཚུལ་ལ་དཔྱད་པ་
1|་
དུས་བཞིར་ཕྱེས་པའི་ར་འབྲིང་ཐ་གསུམ་དང་དུས་གསུམ་ཕྱེས་ནས་བཤད་པའི་
། །དེས་ན་
མཚན་རིང་ཐུང་གཉིས་དང་གུང་བསྒྲིག་ཐབས་གཏན་ནས་མེད་དོ
། དུས་གསུམ་དུ་ཕྱེས་
མཛོད་ཀྱི་ལུང་དོན་གོ་སླ་བར་བཤད་ན་འདི་ལྟར་ཡིན་ཏེ
ས་འཇིག་རྟེན་པའི་ལུགས་ཀྱི་དུས་བཞིར་ཕྱེས་པའི་
པའི་དགུན་གྱི་ཟླ་བ་བཞི་པ་ནི། 
དགུན་ཟླ་བཞི་པ་ལའང་མར་ངོ་དང་ཡར་ངོ་གཉིས་ཡོད་
དཔྱིད་ཟླ་ར་བ་ཡིན། 
། དཔྱིད་ཟླ་
པའི་ཐ་མའང་རྗེས་མ་ནི་བསྟན་བཅོས་ལུགས་ལ་ཡར་ངོ་ཡིན་པས
། ཕལ་
ར་བའི་ཡར་ངོའི་ཚེས་བརྒྱད་ལ་ཕལ་ཆེར་དཔྱིད་ཉིན་མཚན་མཉམ་ཞིང་
། །འདི་ལྟར་
ཆེར་ཚེས་དགུ་ནས་མཚན་ཐུང་ཉིན་མོ་དེ་ལས་ལྡོག་སྟེ་རིང་བའོ
བྱས་ཚེ་བོད་ཟླ་གཉིས་པའི་ཡར་ངོ་ལ་ཁེལ་བས་སྐར་རྩིས་དང་འགྲིགས་པ་ཙམ་
། དངོས་སྟོབས་ཀྱི་རིགས་
མ་ཟད་མངོན་སུམ་ལའང་ཤིན་ཏུ་མཐུན་པ་ཡིན་པས
དེ་བཞིན་དུས་གསུམ་དུ་ཕྱེས་པའི་དབྱར་
པས་གྲུབ་ཚུལ་བླ་ན་མེད་པ་ཡིན་ནོ། །
། དབྱར་ཟླ་གཉིས་པ་
ཟླ་གཉིས་པ་ནི་དུས་བཞིར་ཕྱེས་པའི་སྟོན་ཟླ་ར་བ་ཡིན
ལའང་མར་ངོ་དང་ཡར་ངོ་གཉིས་ཡོད་པའི་ཐ་མའམ་རྗེས་མ་ནི་བསྟན་བཅོས་
སྟོན་ཟླ་ར་བའི་ཡར་ངོའི་ཚེས་བརྒྱད་ལ་ཕལ་
ལུགས་ལ་ཡར་ངོ་ཡིན་པས། 
ཕལ་ཆེར་ཚེས་དགུ་ནས་མཚན་རིང་བའོ
ཆེར་སྟོན་ཉིན་མཚན་མཉམ་ཞིང་། 
、འདིའང་བོད་ཟླ་བརྒྱད་པའི་ཡར་ངོ་ཙམ་ལ་ཁེལ་བས་ཆེས་མངོན་སུམ་དང་
ལུགས་གཞན་རྣམས་ནི་ཡང་དག་
མཐུན་པའི་བཞེད་སྲོལ་བཟང་པོ་ཡིན་ལ
། །འདིར་མཛོད་རྩ་
པའི་ལུང་དང་མངོན་སུམ་ལ་བསྙོན་འདིང་བ་ལ་ཕྱོགས་པའོ
འགྲེལ་ལས་ཚེས་དགུ་ཞེས་ངེས་བཟུང་གིས་བཤད་པ་ནི་ཕལ་ཆེར་དེ་ལ་ཁེལ་

90
 དཔྱད་རྩོམ་ཕྱོགས་སྒྲིག
བའི་དབང་དུ་བྱས་པའམ། ཡང་ན་སློབ་དཔོན་གྱིས་གཞུང་རྩོམ་སྐབས་དེ་ལ་
ཁེལ་བས་མིན་ནམ་སྙམ་སྟེ། བློ་ལྡན་རྣམས་ཀྱིས་བརྟག་པར་བྱའོ། །ལོ་འགོ་
དེ་ལྟར་བཟུང་ཚེ། དགུན་གྱི་ཟླ་བ་བཞི་དང་དཔྱིད་ཀྱི་ཟླ་བ་བཞི་འདས་ནས།
དབྱར་གྱི་ཟླ་བ་དང་པོ་ནི་བོད་ཟླ་དྲུག་པའི་ཚེས་བཅུ་དྲུག་ནས་ཁེལ་བས། དབྱར་
སྔ་མ་དེ་ནས་ཟླ་བ་གསུམ་གྱི་བར་དང་། དབྱར་ཕྱི་མ་ནི་བོད་ཟླ་བདུན་པའི་ཚེས་
བཅུ་དྲུག་ནས་ཟླ་བ་གསུམ་གྱི་བར་དུ་གནས་དགོས་སོ། །
ཁྱད་པར་གསོ་སྦྱོང་ནི། ཨོ་རྒྱན་གྱི་སློབ་དཔོན་ཆེན་པོ་པདྨ་ཀཱ་རས།
དགེ་གསོ་ཕྱིར་དང་སྡིག་པ་རྣམ་སྦྱང་ཕྱིར། །དེ་བཞིན་གཤེགས་པས་གསོ་སྦྱོང་
ཉིད་དུ་གསུངས། །ཞེས་པ་ལྟར་ཤིན་ཏུ་གལ་ཆེ་ལ། གསོ་སྦྱོང་བྱ་བའི་དུས་ནི།
མདོ་རྩ་བ་ལས། གསོ་སྦྱོང་བྱའོ། །ཟླ་བ་ཕྱེད་ཕྱེད་ཀྱི་ཚེས་བཅོ་ལྔ་ལའོ།།
ཞེས་གསུངས་པ་ལྟར། ལོ་གཅིག་ལ་དུས་ངེས་ཅན་གྱི་གསོ་སྦྱོང་ཉེར་བཞི་ཡོད་
ཅིང་། 
དེ་ལས་གསོ་སྦྱོང་བཅོ་ལྔ་པ་ནི་ཉ་བཅུ་གཉིས་དང་གནམ་སྟོང་དྲུག་ལ་
ཁེལ་བས་བཅོ་བརྒྱད་དང་། ལོ་གཅིག་ལ་ཞག་མི་ཐུབ་པ་དྲུག་ཡོད་པ་དེ་དོར་
བའི་དབང་དུ་བྱས་ནས་གསོ་སྦྱོང་བཅུ་བཞི་པ་དྲུག་ཡོད་དོ། །དྲུག་པོ་དེ་དག་
གང་ཡིན་སྙམ་ན། དེ་ཡང་དགེ་ཚུལ་ལོ་དྲི་ལས། r;
རྒྱལ་དང་དབོ་དང་ས་ག་
དང༌། །ཆུ་སྟོད་ཁྲུམས་སྨད་སྨིན་དྲུག་ཅན། །འདི་རྣམས་ཀྱི་ནི་ནག་པོའི་
ཕྱོགས། །ཟླ་ཕྱེད་གསོ་སྦྱོང་བཅུ་བཞི་པའོ། །ཞེས་དང་། འདུལ་བ་མེ་ཏོག་
ཕྲེང་རྒྱུད་ལས་ཀྱང་འདི་དང་འདྲ་བར་གསུངས་པས
། རྒྱལ་ཟླ་བ་ནི་བོད་ཟླ་
བཅུ་གཅིག་པའི་ཚེས་བཅུ་དྲུག་ནས་བཅུ་གཉིས་པའི་ཉ་བར་ཡིན་ལ
། དེས་ན་

gt
ལོ་འགོ་འཛིན་ཚུལ་ལ་དཔྱད་པ་
རྒྱལ་ཟླ་བའི་ནག་ཕྱོགས་མར་ངོའི་བཅུ་བཞི་པ་ནི་བོད་ཟླ་བཅུ་གཅིག་པའི་མར་
ངོའི་ཉིན་བཅུ་བཞི་པ་ལ་ཁེལ་ཅིང་། དེ་བཞིན་གཞན་ལྔ་ཡང་བོད་ཟླ་ཡ་རྣམས་
ཀྱི་མར་ངོ་ལ་ཁེལ་བར་ཤེས་པར་བྱའོ། །འདི་དང་མཐུན་པར་མཛོད་རང་
འགྲེལ་ལས། དགུན་དང་དཔྱིད་དང་དབྱར་རྣམས་ཀྱི། །ཟླ་བ་ཕྱེད་དང་གཉིས་
འདས་ཤིང་། ། ཟླ་བ་ཕྱེད་ནི་ལུས་པ་ན། །མཁས་པས་ཞག་མི་ཐུབ་པས་དོར།།
ཞེས་གསུངས་པས་ལོ་འགོ་འདི་ལྟར་བཟུང་བ་ལ་ཤིན་ཏུ་འབྱོར་རོ། །གསོ་སྦྱོང་
གི་མདོ་འདོན་པའི་སྐབས་སུ་དུས་ཚིགས་བརྗོད་ཚུལ་ཡང་། སོ་སོར་ཐར་པའི་
མདོ་ལས། ཚེ་དང་ལྡན་པ་དག་སོ་ག་རྣམས་ཀྱི་འདས་པ་དང་། ལྷག་མ་ཇི་
ཙམ་པ་དེ་ཙམ་མོ་ཞེས་པའི་འགྲེལ་བར། དེ་ལ་དཔྱིད་ཟླ་ཐ་ཆུང་གནམ་སྟོང་ལ་
སོ་སོར་ཐར་པའི་མདོ་འདོན་ན། ཚེ་དང་ལྡན་པ་དག་སོ་ག་རྣམས་ཀྱི་ཟླ་བ་ཕྱེད་
ནི་འདས་སོ། ། ཟླ་བ་ཕྱེད་དང་གཉིས་ནི་ལུས་སོ་ཞེས་བརྗོད་པར་བྱའོ། །དབྱར་
ར་བའི་ཉ་ལ་འདོན་ན། ཚེ་དང་ལྡན་པ་དག་སོ་ག་རྣམས་ཀྱི་ཟླ་བ་གཅིག་ནི་
འདས་སོ། །ཟླ་བ་གཅིག་ནི་ལུས་སོ་ཞེས་བརྗོད་པར་བྱའོ། །དབྱར་ར་བའི་
གནམ་སྟོང་ལ་འདོན་ན། ཚེ་དང་ལྡན་པ་དག་སོ་ག་རྣམས་ཀྱི་ཟླ་བ་ཕྱེད་དང་
གཉིས་ནི་འདས་སོ། ། ཟླ་བ་ཕྱེད་ནི་ལུས་སོ་ཞེས་བརྗོད་པར་བྱའོ། །དབྱར་ཟླ་
འབྲིང་པོའི་ཉ་ལ་འདོན་ན། ཚེ་དང་ལྡན་པ་དག་སོ་ག་རྣམས་ཀྱི་ཟླ་བ་གཉིས་ནི་
འདས་ཏེ་ལྷག་མ་མ་ལུས་སོ་ཞེས་བརྗོད་པར་བྱའོ། །དེ་བཞིན་རིགས་འགྲེ་སྦྱར་
ནས། སྟོན་ཐ་ཆུང་གི་གནམ་སྟོང་ལ་འདོན་ན། ཚེ་དང་ལྡན་པ་དག་དགུན་
རྣམས་ཀྱི་ཟླ་བ་ཕྱེད་ནི་འདས་སོ། །ཟླ་བ་ཕྱེད་དང་གཉིས་ནི་ལུས་སོ་ཞེས་བརྗོད་

92
 དཔྱད་རྩོམ་ཕྱོགས་སྒྲིག
པར་བྱའོ། །ཞེས་པ་ནས་མཐར། དཔྱིད་ཟླ་ཐ་ཆུང་གི་ཉ་ལ་འདོན་ན། ཚེ་དང་
ལྡན་པ་དག་དཔྱིད་རྣམས་ཀྱི་ཟླ་བ་གཉིས་ནི་འདས་ཏེ་ལྷག་མ་མ་ལུས་སོ་ཞེས་
བརྗོད་པར་བྱའོ། །ཞེས་པའི་བར་དུ་རྒྱས་པར་གསུངས་སོ། །གཞན་ཡང་བཀྲ་
ཤིས་པའི་གསོ་སྦྱོང་དང་། གནོད་པ་དབྱུང་བའི་གསོ་སྦྱོང་ལ་སྔགས་ཚིག་ཅུང་
མི་འདྲ་བའི་ཁྱད་པར་རྒྱས་པར་གསུངས་ཀྱང་ཡི་གེ་མང་བར་དོགས་ནས་མ་
བྲིས་སོ། །གོང་དུ་ར་འབྲིང་ཐ་གསུམ་ཡང་ཡང་སྨོས་པ་རྣམས་ནི་རྩིས་གཞི་
འཇིག་རྟེན་ལུགས་དེའི་དབང་དུ་བཏང་བ་ཡིན་ཞིང་། དེ་ནི་སྐབས་འདི་དང་
འབྲེལ་བ་མ་ཟད། འཕགས་པ་རྒྱ་ཆེ་རོལ་བ་ལས་དཔྱིད་ཟླ་ཐ་ཆུང་གི་ཉ་ལ་
སངས་རྒྱས་པར་གསུངས་པར་སོགས་ཀྱང་། བོད་ཟླ་བཞི་པ་ས་ག་ཟླ་བའི་
ཚེས་བཅོ་ལྔ་དང་ཤིན་ཏུ་འགྲིགས་པ་ཡིན་ནོ། །དེ་ཡང་འདུལ་བ་གཞུང་དམ་པ་
ལས། བཅོམ་ལྡན་འདས་ལ་ཁྱིམ་བདག་མགོན་མེད་ཟས་སྦྱིན་གྱིས་ཞུས་
པ། བཅོམ་ལྡན་འདས་ཟླ་བ་གང་ལ་བཙས། བཀའ་བསྩལ་པ། ཁྱིམ་བདག་
དཔྱིད་ཟླ་ཐ་ཆུང་ལའོ། །ཞེས་གསུངས་པའི་རྗེས་སུ་འབྲངས་ནས་ཀུན་མཁྱེན་
པད་དཀར་ཞབས་སོགས་མཁས་གྲུབ་དུ་མ་ཞིག་གིས་ས་ཟླའི་ཉ་ལ་སྐུ་བལྟམས་
པར་བཞེད་པ་༼དོགས་གཅོད་ཞིབ་པར་ནཱ་ལེནྡྲའི་མཁན་པོས་དྲིས་ལན་དུ་གསལ་༽ལྟར་
ན། དེའི་ཉིན་མོ་ཁོ་ན་ལ་ལྷུམས་སུ་ཞུགས་པ། སྐུ་བལྟམས་པ། སངས་
རྒྱས་པ། མྱ་ངན་འདས་པ་སྟེ། དུས་ཆེན་བཞི་འཛོམས་པར་གསུངས་ཤིང་།
སིངྒལའི་གནས་བརྟན་སྡེ་པས་ཀྱང་ས་གའི་ཉ་ལ་སངས་རྒྱས་འཁྲུངས་པའི་དུས་
སྟོན་བྱེད་པར་བཤད་པས། དེའི་ཉིན་ནང་པ་སངས་རྒྱས་པ་ཡོངས་ནས་

93
ལོ་འགོ་འཛིན་ཚུལ་ལ་དཔྱད་པ་
འཁྲུངས་སྐར་རྟེན་འབྲེལ་མཚོན་པའི་ལེགས་སྐྱེས་འབུལ་རེས་དུས་རབས་དང་
འཚམས་པ་ཞིག་བྱུང་ན། ཤིན་ཏུ་དགེ་མཚན་ཆེ་བར་མཐོང་བས། ལྷག་
བསམ་གྱིས་ཕྱུག་པའི་གཞོན་སྐྱེས་རྣམས་ཀྱིས་དེ་བཞིན་དུ་གནང་གྲུབ་པའི་རེ་
སྨོན་ཡང་ཡང་ཞུ་བ་ནི་འཕྲོས་དོན་དུ་ཐལ་བའོ། །
མདོར་ན་བདག་ལེགས་སུ་འདོད་པ་རྣམས་ནས། དམ་པའི་ཆོས་
འདུལ་བའི་བསླབ་གཞི་བླངས་པ་ཙམ་གྱིས་ཆོག་པར་མི་འཛིན་པར། བསླབ་པ་
ཡོངས་སུ་སྦྱོང་བའི་གཞི་གསུམ་ལ་གནས་ཤིང་། རབ་ཏུ་བྱུང་བའི་བྱ་བ་ཐོས་
བསམ་སྒོམ་གསུམ་གྱིས་མི་ཚེ་སྐྱེལ་བ་ཞིག་བྱུང་ན། ལུང་རྟོགས་ཀྱི་བསྟན་པ་
འཛིན་ཞེས་པའང་དེ་ཡིན་ལ། རང་ཉིད་ཀྱང་འདི་ཕྱི་གཉིས་ཀར་བདེ་བའི་གཞི་
ཚུགས་པ་ཡིན་ཏེ། སོ་སོར་ཐར་པ་ལས། མང་དུ་ཐོས་པ་ནགས་ཀྱི་ནང་དག་
ཏུ། །ལང་ཚོ་ཡོལ་བ་རྣམས་ཀྱི་གནས་པ་བདེ། །ཞེས་པ་དང་། རྗེ་བཙུན་མི་
ལས། མགྱོགས་པ་གྱི་ལིང་རྟ་ལ་ཡོད། །ཞོན་མ་མྱངས་ལ་ཅི་ཆ་ཡོད། །
ཆོས་བྱེད་མི་ཚེ་སྐྱིད་ལ་སྐྱེལ། །ཆོས་མ་ནུས་ལ་ཅི་ཆ་ཡོད། །ཅེས་གསུངས་
པ་ལྟར་ཤེས་པར་བྱའོ། །ཤེས་ནས་ཀྱང་ཉམས་སུ་ལེན་པར་ཞུའོ། །དེ་ལྟར་
ཀུན་མཁྱེན་ཆེན་པོའི་སྡོམ་གསུམ་རྒྱས་འགྲེལ་ལས་མདོ་ཙམ་བསྟན་པ་དེ་ཉིད་
འདི་བཞིན་ལུང་རིགས་ཀྱིས་གཏན་ལ་ཕབ་ནུས་ན། རང་ལུགས་ཙམ་དུ་མ་ཟད་
འདུལ་མཛོད་ཀྱི་རྒྱ་གཞུང་ཆེན་པོ་དུ་མར་གསལ་བའི་བློ་མིག་གསར་པ་ཞིག་
ངེས་པར་སྦྱིན་ནུས་པ་ཡིན་ནོ། །དེའི་ཕྱིར་ཆོས་འདིར་སྐྱེས་པའི་བློ་གསལ་
རྣམས་ནས་ཀུན་མཁྱེན་ཆེན་པོའི་གཞུང་ལུགས་མཐའ་དག་ལ་ཐོས་བསམ་

དཔྱད་རྩོམ་ཕྱོགས་སྒྲིག
དཔྱིས་ཕྱིན་པ་ཞིག་ཅི་ནས་ཀྱང་མཛད་གྲུབ་པར་མཁྱེན་མཁྱེན་ཞེས་ཞུ་བ་ནི་
མཐའ་མའི་མཇུག་བསྡོམས་སོ། །
སླར་སྨྲས་པ།
ཡུན་ཐུང་མི་ཚེའི་ནམ་དུས་ཆེས་མྱུར་ཡང་། །
ཡུན་རིང་ཐོས་བསམ་རྩི་ལ་ཞེན་པ་འདི། །
རྣམ་དག་གཞུང་ལུགས་པདྨ་དཀར་པོའི་བཅུད། །
ཉམས་པར་ཕངས་ནས་ཡིན་གྱི་རང་དོན་མིན། །
ཉི་འོད་ལན་བརྒྱར་འཐུང་བའི་པདྨོ་བཞིན། །
དཔྱད་གསུམ་རྣམ་པར་དག་པའི་ལེགས་བཤད་འདི། །
ཕྱོགས་ལྷུང་གདོན་གྱིས་ཟིན་ལ་མི་འཚམ་ཡང་། །
གཟུར་གནས་མཁས་པའི་གྲོགས་སུ་ཅིས་མི་བབ། །
འོན་ཀྱང་དེང་སང་དུས་ཀྱི་མུན་ཁྲོད་ནང༌། །
ལེགས་བཤད་ཉི་མའི་རིན་ཐང་སྔ་ནས་ནུབ། །
ཧམ་བཤད་སྤྲིན་ནག་ལོང་ལོང་འཕྱུར་བའི་སྐབས། །
ལེགས་ཉེས་འབྱེད་པའི་གྲོགས་ཤིག་གང་ནས་རྙེད། །
དེ་ལྟར་ན་ཡང་ལྷག་བསམ་ཀུ་མུ་ད། །
ཅུང་ཟད་བྱེ་ལས་བྱུང་བའི་དགེ་མཚན་གང་། །
སྐལ་མཉམ་མུན་པར་འཕྱན་པའི་གྲོགས་རྣམས་ལ། །
ཡིད་འོང་ཐུགས་ཀྱི་རྒྱན་དུ་འགྱུར་བར་སྨོན། །

95
ལོ་འགོ་འཛིན་ཚུལ་ལ་དཔྱད་པ་
། འཇམ་པའི་
ཞེས་ལོ་འགོ་འཛིན་ཚུལ་ལ་ཅུང་ཟད་དཔྱད་པ་བགྱིས་པ་འདིའང་
དབྱངས་དངོས་མི་ཕམ་པདྨ་དཀར་པོའི་གསུང་དྲི་མ་མེད་པ་ལ་གཞིར་བྱས། རྒྱ་གཞུང་ཆེན་
པོ་རྣམས་ལ་ཁུངས་བཅོལ། དངོས་སྟོབས་རིགས་པའི་ལམ་ནས་ཀྱང་དྲངས་ཤིང་། སྔར་
ཆོས་སྡེ་ཆེན་པོ་འཛི་སྒར་དུ་ཟིན་ཐོར་བཀོད་པ་དེ་ཅུང་ཟད་རྒྱས་སུ་བཏང་སྟེ། བལ་ཡུལ་རང་
བྱུང་མཆོད་རྟེན་ཆེན་པོའི་ཞོལ། དཔལ་གོའུ་ཏམ་སངས་རྒྱས་ཀྱི་གཙུག་ལག་ཁང་ཆེན་པོའི་བ་
སྙིགས་དུས་བསྟན་པའི་གསལ་བྱེད་མཚུངས་པ་མེད་པའི་མཁས་གྲུབ་དུ་མའི་
གམ་དུ། 
ཞབས་ཀྱི་རྡུལ་སྤྱི་བོར་ལེན་པའི་སྐལ་བཟང་ཅན། ལུང་རྟོགས་ཀྱི་བསྟན་པ་ངོ་མ་ལ་རྒྱུ་མཚན་
ཅུང་ཟད་ཤེས་ནས་དད་པའི་གཡར་དམ་འཆང་བ། ཤཱཀྱའི་དགེ་སྦྱོང་ཕྲིན་ལས་རྡོ་རྗེ་ནས་
ལེགས་པར་སྦྱར་བའོ།། །།
བསོད་ནམས་འདི་ཡིས་ཐམས་ཅད་གཟིགས་པ་ཉིད། །ཐོབ་ནས་ཉོན་
མོང་དགྲ་རྣམས་ཕམ་བྱས་ཏེ། །སྐྱེ་རྒ་ན་འཆིའི་རྦ་རླབས་འཁྲུགས་པ་ཡི། །
སྲིད་པའི་མཚོ་ལས་འགྲོ་བ་སྒྲོལ་བར་ཤོག །
ཨོཾ་ཡེ་དྷརྨ་ཧེ་ཏུ་པྲ་བྷ་ཝཱ་ཧེ་ཏུནྟེ་ཥཱནྟ་ཐཱ་ག་ཏོ་ཧྱ་ཝ་དཏཿ ཏེ་ཥཱཉྩ་ཡོ་ནི་རོ་
དྷ་ཨེ་ཝཾ་ཝཱ་དཱི་མ་ཧཱ་ཤྲ་མ་ཎ་སཱཧཱ། སརྦ་མངྒ་ལཾ། །

འདི་བསྒྲུབས་རྣམ་དཀར་དགེ་བ་གང་མཆིས་རྣམས། །
ཚེ་འདིའི་ཕ་མས་གཙོས་བྱས་ཚེ་རབས་ཕྲེང་། །
བཟང་ངན་ལས་ཀྱིས་འབྲེལ་བའི་མར་གྱུར་འགྲོ། །
གནས་སྐབས་མི་མཐུན་རྒུད་པའི་འཇིགས་ལས་གྲོལ། །
མཐར་ཐུག་གཏན་གྱི་བདེ་བ་སངས་རྒྱས་ཀྱི། །
གོ་འཕང་དམ་པ་ཐོབ་པའི་རྒྱུ་རུ་བསྔོ། ། ཅེས་མཁན་དམ་པ་འཕྲིན་ལས་རྡོ་རྗེ་
མཆོག་ནས་ལྗགས་རྩོམ་གནང་བའི་ ༼ཆོས་རིག་གསལ་བའི་ཉིན་བྱེད་ཅེས་
པ་༽ གསར་དུ་སྤར་སྐྲུན་གནང་བའི་འགྲོ་གྲོན་གཏང་རྒྱུའི་སྐལ་བཟང་གྱི་གོ་
སྐབས་གནང་བར། རྗེས་སུ་ཡི་རང་དང་འབྲེལ་སྤར་བྱང་སྨོན་ཚིག་གི་ཚུལ་དུ་
དྲེད་པོ་འདོ་མེད་འཁྱམ་པོ་དེས་སོ།།

